title,category,content,,
Duterte naging mensahero ni Trump,,"Inamin ni Pangulong Rodrigo Duterte na nagsilbi siyang mensahero ni US President Donald Trump para magtulay ng mensahe sa pangulo ng China hinggil sa isyu ng nagbabadyang giyera sa Korean Peninsula.,Sinabi ni Duterte sa kanyang talumpati sa 27th Philippine Orthopedic Association Mid-Year Convention sa Davao City na pinakiusapan siya ni Trump na tawagan si Chinese President Xi Jinping.,“I had a talk with President Xi Jinping yesterday because he called four days ago to ask me if President Xi Jinping could do something about the situation regarding Kim Jong-un,”paghahayag ng Pangulo.,“So I called President Xi Jinping. I am calling you at the behest of the President of the United States, President Trump. And we are all agreed in the ASEAN and even President Trump, that you can do something. Actually, the biggest contribution of all others is your intervention,” ito umano ang bahagi ng naging phone chat nila ni Xi Jinping.,Hanggang doon lang ang ibinahagi ni Duterte at walang binanggit ang Pangulo kung may napag-usapang posisyon ng China sa tumitinding tension sa Korean Peninsula.,“So I am not at liberty to talk about it because I have to convey my message to… President Trump has not called me yet. But if he’ll call me and said what did —  how did it go? What transpired? Then I will tell him,” giit ng Pangulo.,“But definitely we are getting the help of everybody here. And President Trump, it is recorded. It was recorded. I know that he was recorded, we were recording it also here,”pagdidiin pa ng Pangulo.",,
Tokhang surrenderee itinumba,," Niratrat ng mga ‘di nakilalang kalalakihan ang isang ­50-anyos na pinaratangang ­miyembro ng robbery/hold up gang, habang nagpuputol ng sanga ng punong mangga noong Huwebes ng umaga sa kahabaan ng Rizal-Pinagpanaan Road, ­sakop ng Brgy. Mabini rito.,Sa nakalap na ulat ng Abante sa tanggapan ni Mayor Ronnie ­Pascual, kinilala ang napatay na si Raymond Mariano Evangelista, residente ng Brgy. Mabini, sa bayang ito na binawian ng buhay sa Premiere ­Medical Center sa Cabanatuan City.,Nakarekober ang ­SOCO Team ng mga basyo ng bala para sa ­caliber 45 at ilang ­piraso ng sachet ng ­shabu na umano’y mula sa napaslang.,Ayon pa sa mga ­pulis si Evangelista ay ­dating surrenderee sa “Oplan Tokhang” at sangkot umano sa ­serye ng mga holdapan dito at katabing mga bayan.",,
Probe sa pagkamatay ni ASG Saad,,"Matapos makarating sa kaalaman ni PNP Chief Director General Ronald dela Rosa, kaagad nitong iniutos na imbestigahan ang pagkakapatay sa naarestong ASG member habang inililipat ng kulungan kahapon ng madaling-araw sa Bohol.,Ayon kay Dela Rosa, standard operating procedure ng PNP na imbestiga­han agad ang nasabing insidente ng pagkakapatay kay Abu Saad Kiram.,“May mga tanong kasi kung bakit ibin­yahe o inilipat ng District Jail si Saad at kung bakit kailangan ay mada­ling-araw pa,” pahayag ni Dela Rosa.,Napag-alaman na napatay bandang alas-2:30 ng madaling-araw si Saad matapos umanong mang-agaw ng baril sa isa nitong police escort nang mabi­gong makatakas habang ibinibyahe para ilipat ng kulungan sa Cortes kung saan ito ikukulong sa BJMP facility.,Una namang ipinaliwanag ni Police Regional Office-7 Director Chief Supt. Noli Talino, na minadali na lamang nila ang proseso para makasuhan na agad ang bandido pero minalas itong mapatay.",,
90-day suspension vs 4 DENR off’ls,,"Mahigpit na ipinag-­utos ng ­Sandiganbayan ang pagsuspinde nang 90-araw sa apat na opisyal ng Department of Environment and ­Natural Resources (DENR) na umano’y sangkot sa ­kasong katiwalian.,Ayon sa ­Sandigan­­bayan, lumabag sa Anti-Graft and ­Corrupt Practices Act at ­Illegal Use of Public Funds ang regional director ng DENR sa Baguio City na si ­Joel Salvador, Finance Officer Rolando Reyes, accountant na si Asterio Tolentino Junior, at Budget Officer Perlita Mauri.,Base sa ­impormasyon, ginamit umano ng mga akusado ang ­mahigit 750,000 pesos na pondong inilaan para sa ­ecological solid waste ­management upang ipaayos ang Environmental ­Education and Information Center at ­Regional Director’s ­Office sa Baguio.,Hindi umano sumailalim sa public bidding ang mga biniling construction materials at napagalaman pang ang grupo ni Salvador ang nagpahintulot na bayaran ang mga mater­yales na hindi naman ­pala nai-deliver.,Nakasaad sa ­resolusyon na ipinag-utos ang preventive suspension kasabay ng pagbuo sa validation ng mga detalye sa arraignment ng mga nasabing ­opisyal.",,
27 Sayyaf sumurender,," Inanunsyo kahapon ng militar ang pagsuko ng 27 umano’y mga Abu Sayyaf militants kabilang ang tatlong sub-lea­ders sa Basilan at Sulu provin­ces sa Muslim Autonomous Region sa Mindanao.,Ang anunsyo ng Wes­tern Mindanao Command ay inilabas kasabay ng pagpatay ng pulisya sa nadakip na Abu Sayyaf militant na si Saad Samad Kiram.,Sinabi ni Captain Jo-ann Petinglay, ang spokeswoman ng Wes­tern Mindanao Command, na miyembro ang mga ito ng iba’t ibang grupo diumano ng Abu Say­yaf at isinuko rin nila ang sari-saring armas, kabilang ang mga grenade launchers. Ayon pa kay Petinglay, 19 sa mga ito, kabilang ang sub-leaders na sina Nur Hassan Lahaman at Mudz-Ar Angkun ay sumuko sa 64th Infantry Battalion sa bayan ng Barangay Tumahubong sa bayan ng Sumisip.,Apat na iba pa na sina Patta Salapuddin, Asbi Salapuddin, Sayyadi Salapuddin at Arci Salapuddin na pawang taga-bayan ng Hadji Mohammad Ajul ang sumuko rin sa militar at sabit umano ang mga ito sa March 23 hijacking ng cargo ship Super Shuttle sa karagatan ng Basilan. Apat rin ang sumuko sa bayan ng Indanan sa Sulu.",,
DOJ findings sa Tadeco-BuCor deal tadtad ng maling legal interpretation,,"Tiniyak ng Tagum Agricultural Development Company (TADECO) na balido ang kanilang joint venture agreement (JVA) sa pagitan ng Bureau of Corrections kasabay ng pagtuligsa sa ipinalabas na findings ng Department of Justice (DOJ) sa ginawang pagrebyu sa kasunduan na tadtad umano ng maling interpretasyon ng batas.,Ayon kay TADECO president at CEO Alex Valoria nang basahin nila ang findings ng investigating panel na una nang ipinalabas sa media ni Justice Secretary Vitaliano Aguirre, malinaw nilang napatunayan na mali-mali ang naging interpretasyon nito sa batas, sa bandang huli umano ay kumpiyansa silang maipagtatanggol ang legalidad ng kanilang pinasok na JVA sa BUCOR.,“The DOJ in its fin­dings pointed out that the JVA was ‘fraught with infirmities.’ But, sad­ly, when we read the fin­dings the only conclusion we can respectfully come to is that the findings were fraught with legal misinterpretations,” pahayag ni Valoria.,Tila lito din umano ang TADECO sa findings ng DOJ. Ani ni Valoria, sa findings ng DOJ ay sinabi nitong labag sa batas ang JVA subalit bandang huli ay inirerekomenda din na amyendahan ang JVA para makasunod sa batas.,“The recommendation of the DOJ panel to amend the JVA to make it comp­liant with the law indicates that the justice department deems the contract to be valid” giit pa ni Valoria.",,
Pulis dedo sa tandem,,"Isang pulis na naka­talaga sa Quezon City ­Police District (QCPD) ang napatay makaraang pagbabarilin ng riding-in-tandem habang ang bik­tima ay naglalakad nang harangin sa kahabaan ng Brgy. Maharlika, San Jose del Monte City, Bulacan kamakalawa ng hapon.,Nakilala ang ­biktimang si PO1 ­Arthur Cataluna, 36, nakatalaga sa Camp.Karingal, Quezon City at residente ng Robes III, Barangay Maharlika ng nasabing lungsod na nagtamo ng tama ng bala sa katawan na ikinasawi nito habang mabilis na tumakas ang riding-in-tandem nang matiyak na kanilang napuruhan ang target na pulis.,Pasado alas-kuwatro ng hapon nang maganap ang insidente habang ang biktimang si PO1 Cataluna ay ­naglalakad sa kahabaan ng nasabing ­barangay ­pauwi ­matapos ­mag-duty sa Quezon City ngunit ­bigla itong ­hinarang ng armadong riding-in-tandem saka pinagbabaril hanggang duguan itong bumulagta.",,
Employers tututukan kada rehiyon,,"Mahigpit at ­epektibo nang ipatutupad ng ­Department of Labor and Employment (DOLE) ang labor laws compliance system (LLCS) matapos na maglabas ng Administrative Order No. 159 na bubuo ng regional inspection audit team.,“Ang mga opisyal at empleyado ng DOLE ay inaasahang ­magtatrabaho ng may katapatan at mas mahigpit na ipatutupad ang mga batas sa pag­gawa, higit sa lahat ang mga kawani na kabilang sa implementasyon ng pagsunod sa LLCS gene­ral ­labor at ­occupational health and safety ­standards,” ayon kay Labor Secretary Silvestre Bello III.,Inatasan ng kalihim si Undersecretary Joel Mag­lunsod upang ­pamunuan ang audit team bilang chairman, kasama si Undersecretary Bernard Olalia bilang co-chairperson.,Ang mga itinalagang opisyal ay aagapay sa mga regional director at mga labor laws compliance officer para sa implementasyon ng LLCS. Sila rin ang tutukoy sa mga isyu at kakulangan sa polisiya at operasyon ng mga LLCS at magbibigay ng mga rekomendasyon upang maresolba ang mga ito.",,
Pulis patay sa buy-bust,,"Patay ang isang ­pulis na nakialam sa isang buy-bust operation matapos na ito ay makipagbarilan sa mga nag-o-operate na pulis sa Mercado Village, Brgy. ­Pulo Sta. Cruz, Sta. Rosa City, Laguna kamakalawa ng gabi.,Kinilala ang ­nasawing pulis na si PO3 Harry ­Cabacang na nakatalaga sa Laguna PPSSC.,Batay sa report bandang alas-9:45 ng gabi, nagsasagawa ang mga miyembro ng Sta. Rosa Police ng buy-bust opera­tion laban sa isang alyas ‘Utoy’ at tatlo pang kasama nito kung saan naaresto ang mga ito at narekober ang 18 plastic sachet ng shabu.,Subalit nang ­inaaresto na ang mga suspek, ­dumating ang nakasibilyang si Cabacang na sakay ng isang motorsiklo at sa ‘di malamang dahilan ay nagbunot ito ng baril at itinutok sa opera­tibang kinilalang si PO1 Cruzen.,Walang nagawa si Cruzen kundi barilin ang ‘di nakikilalang pulis.",,
3 airmen sa chopper crash tinukoy na,,"Kinilala na ang tatlong kasapi ng Philippine Air Force na nasawi at isang sugatan sa nag-crash na huey chopper kamaka­lawa ng hapon sa Tanay, Rizal.,Ayon kay Lt. Gen. Edgar Fallorina, PAF Commanding General, kabilang sa namatay ay si Air Force pilot na si Captain Christian Paul Litan, pilot-in-command, 30, taga-Mataas na Kahoy, Batangas; dalawang crew nito na sina crew chief PAF Sgt. Byron Tolosa, 38, ng Villamor, Pasay City at gunner Airman First Class Joseph de Leon, 30, na tubong Lingayen, Pangasinan. Sugatan naman ang command pilot na si First Lt. Ceazar Rinas, 27, mula General Trias, Cavite.,Ang mga biktima ay pawang sakay ng UH1 helicopter nang bumagsak kamakalawa ng bandang alas-tres ng hapon sa Hilltop, Sampaloc, Tanay, Rizal.,Nagsasagawa ng air to ground training at disaster rescue operations training­ nang bumagsak ang nabanggit na UH1 helicopter ng PAF.,Iginiit naman ng Phi­lippine Air Force (PAF) na dumaan sa air worthiness test ang helicopter na bumagsak sa Tanay, Rizal. Sinabi din ni Col. Antonio Francisco, tagapagsalita ng PAF, regular na dumadaan ang kanilang mga sasak­yang panghimpapawid sa kaukulang inspeksyon bago payagang lumipad.,DND kinalampag sa pagbili ng karag-karag na aircraft,Kinalampag naman kahapon ni Sen. JV Ejercito ang Department of National Defense (DND) at Armed Forces of the Phi­lippines (AFP) na huwag nang bibili ng karag-karag na aircraft dahil bukod sa nasasayang lang ang pera ng taumbayan, sayang din ang buhay ng tao kapag bumagsak ang mga ito.",,
"50 jaywalkers sa Baclaran, nabingwit",,"Nasa 50 katao na pawang mga pedestrian ang hinuli at tinekitan ng Metropolitan Manila Development Authority (MMDA) Anti-Jaywal­king Unit matapos luma­bag sa anti-jaywalking na ipinatupad ng ahensiya sa kahabaan ng Baclaran, Paranaque City kahapon ng umaga.,Ayon sa MMDA, alas-10:00 ng umaga nang dumaan at tumawid sa hindi tamang tawiran at babaan ng sasakyan sa kahabaan ng Roxas Boulevard, Baclaran ng nasa­bing lungsod ang mga dinampot.,Nabatid na ang mga nahuli ay kinakaila­ngang magbayad ng P500 sa tanggapan ng MMDA o maoobliga ng 3-oras ng community service o maglinis sa kapaligiran ng Baclaran.",,
5 poorest regions bubuhusan ng infra,,"Puspusan ang pagtaguyod ng Duterte administration ng mga infrastructure projects na mag-aangat sa kabuhayan ng mga pinakamahirap na rehiyon sa bansa.,Ito ang kinumpirma ni Presidential spokesperson Ernesto Abella kasunod ng pag-arangkada ng LRT 1 Cavite Extension Project.,Sinabi ni Abella na maliban sa Cavitex, naglaan din ang pamahalaan ng P157.4B para sa proyektong imprastraktura sa limang mahihirap na lugar.,Nakapaloob sa Three-year Rolling Infrastructure Plan (TRIP) 2018-2010 ng  National Economic Development Authority (NEDA) ang pagbuhos ng infrastructure projects sa mga lugar na may pinakamataas na poverty rates tulad ng Autonomous Region in Muslim Mindanao (ARMM), Caraga, Eastern Visayas, Soccsksargen at Northern Mindanao.,Nasa 1,313 infra projects ang nakahanay na itatayo ng gobyerno sa mga nabanggit na rehiyon sa loob ng tatlong taon.",,
"2 beses nabigo, nagbigti",,"May dalawang araw ng patay nang madiskubre ang bangkay ng isang 33-anyos na house labor na umano’y nagbigti dahil sa dalawang ulit na pagka­bigo sa pag-ibig kahapon ng umaga sa Pandacan, Maynila.,Kinilala ni SPO2 Jonathan Bautista, imbestigador ng Manila Police District-homicide section ang biktimang si Jovencio Pagaduan Jr., house laborer ng San Miguel at taga-2072 C Kahilum St. Pandacan, Maynila.,Nabatid na may nakapulupot pang cable wire sa leeg ng biktima nang madiskubre ito ni Ann Alvior, kapit-kuwarto ng biktima na unang nagreklamo ng masangsang na amoy dakong alas-8:30 ng umaga sa loob ng kanyang nirerentahang kuwarto.,“Sabi noong mga kapit-kuwarto niya, may-asawa daw yung victim pero naghiwalay tapos nagkaroon ng ka-live-in na bar girl pero nakipaghiwalay rin sa kanya may ilang araw na ang nakakalipas. Ilang beses na umano itong nakikitang nakatulala, hindi raw makubinsi ‘yung asawa na makipagbalikan sa kanya,”ayon kay Bautista.,Huli umanong nakitang buhay ang biktima dakong alas-2:30 ng madaling-araw noong Miyerkules na sumusuka dahil sa kalasingan.",,
"Hacked Wikipedia, binaboy si Callamard",,"Muling umatake ang ‘agents of lies’ at pinuntiryang i-hack ang Wikipedia para i-edit at babuyin ang profile ni United Nations (UN) Special Rapporteur Agnes Callamard.,“She is highly paid consultant of the Liberal Party of the Philippines dedicated into overthrowing one of the best President (Duterte) the country has ever had,” bahagi ng binagong profile ni Callamard matapos ma-hack ang naturang website.,Hindi man nagtataka sa ginawa ng mga hackers, hindi rin pinalagpas ni Liberal Party (LP) president Sen. Francis ‘Kiko’ Pangilinan ang insidente at mabilis na itinuwid ang malisyoso at walang katotohanang impormasyon sa binaboy na profile ni Callamard sa pagsasabing hindi totoo na binayaran ng kanilang partido ang respetadong human rights advocate.,“Hindi na kataka-taka dahil matagal nang sinisiraan at nagkakalat ng kasinungalingan laban sa LP ang ilang taga-suporta ng administrasyon at mga nais manira kay VP Leni,” diin ni Pangilinan sa isang text message.,Si Callamard ay dumalo sa ika-30 anibersaryo ng Commission on Human Rights (CHR).",,
"Tadeco, umalma sa findings ng COA",,"Pumalag ang kampo ni Davao del Norte Rep. Antonio Floreindo sa ipinalabas na findings ng Commission on Audit at Department of Justice na nagsasabing illegal at dapat ibasura ang Joint Venture Agreement sa pagitan ng kompanya nitong Tagum Agricultural Development Company (TADECO) at Bureau of Corrections para sa pag-upa ng ilang hektaryang lupain ng Davao Penal Colony.,Ayon kay TADECO Pres. and Chief Executive Officer Alex Valoria ang COA findings na pinagbasehan din ng legal opinion ng Office of the Solicitor General ay nakabase sa maling aplikasyon ng batas, aniya, mali ang pagturing ng COA na ang kontrata sa pagitan ng TADECO at BuCor ay isang leasehold at tenancy agreement na gino-govern ng Republic Act 1199.,Paliwanag ni Valoria ang kontrata ay isang JVA na ang pangunahing adhikain ay makatulong sa rehabili­tasyon ng mga inmates ng Davao Prison and Penal Farm (DPPF) at ikalawa lang ang kita.,Kumbinsido si Justice Secretary Vitaliano Aguirre na ilegal ang kasunduang pinasok ng BuCor sa TADECO.,Pero ayon kay Aguirre, pag-aaralan pa niya ang de­talye ng fact-finding report na isinumite ni Justice Undersecretary Raymund Macate. Bagamat sang-ayon umano siya sa findings na nilalaman ng ulat, hindi naman siya sang-ayon sa rekomendasyon ng fact-finding body na ayusin ang kontrata para maging katanggap-tanggap.,Ayon kay Aguirre, naniniwala kasi siya na dapat madeklarang null and void ang kontrata. Pero sa tanong kung ang DOJ ba o ang Bureau of Corrections na partido sa kasunduan ang tamang ahensya na magpapawalang-bisa ng kontrata, ito ay kanya pa umanong pag-aaralan.",,
"PH team, may bagong exploration sa Benham Rise",,"Muling magsasagawa ng expedition ang ilang ahensiya ng pamahalaan para tignan ang mababaw na bahagi ng Benham Plateau, na nasa silangang baybayin ng Luzon.,Ayon kay Philippin­e Coast Guard (PCG) spokesman Commande­r Armand Balilo, ito na ang ikatlong pagkakataon na magsasagawa ng explora­tion ang mga eksperto ng bansa sa 13-milyong ektaryang lawak ng continental shelf.,Pangungunahan uman­o ni Secretary Manny Piñol ng Department of Agriculture (DA) ang grupo ng mga eksperto mula sa Bureau of Fisheries and Aquatic Resources (BFAR) sa isasagawang expedition.,Target ng exploration team na maabot ang sinasabing mababaw na bahagi ng Benham Plateau sa pamamagitan ng BFAR research and survey vessel.,Nabatid na kahapon ng umaga nagsimulang maglayag ang BRP Malapascua ng PCG mula sa Maynila, habang ang ilang tropa ng PCG ay magmumula sa Aparri, Cagayan na tutulak din anumang araw patungo sa Benham Rise.,Tatlong barko ang gagamitin ng gobyerno sa Benham Rise Expedition sa Mayo 7 mula sa Infanta, Quezon patungo sa lugar.,Magsasagawa ng wate­r sampling at pag-aaral sa mga uri ng isda, corals, mammals, pating at iba pa, na makikita sa Benham Rise.,Pinaniniwalaan ng mga eksperto na mayaman at malaki ang maitutulong sa tinatawag na food sustainabi­lity ang 13-milyong ektarya ng Benham Rise, na 100 porsyentong nababalutan ng corals.",,
Joke nga daw kaya ‘wag seryosohin,,"Sa gitna ng inaabot na kaliwa’t kanang batikos, isang pari naman ang nagtanggol kay Sen. Tito Sotto.,Sinabi ni Fr. Larry Faraon ng Batanes na matagal na niyang personal na kilala si Sen. Sotto at naniniwala itong walang intensyon ang senador na kuwestyunin ang pagiging single parent ni DSWD Sec. Judy Taguiwalo.,Malinaw aniya sa serye ng pagtatanong ni Sotto na gusto lang nitong maging “light” ang deliberasyon sa appointment ni Taguiwalo kung kaya’t idinaan na lang nito sa biro ang tanong sa kalihim.,“Obviously, this comment was taken in the context of humor. Si Senator Sotto, matagal ko nang kilala. Ang pagiging joker, kasi ako joker din ako. May mga proceedings, usapan, masyadong serious. Nagpapasok kami to illicit some sort of light moment among discussion,” paliwanag ni Faraon.,“It’s just like that. Humor ‘yun. Sa’n ka nakakita ng taking humor seriously,” katwiran pa ng pari.,Bukod dito, hindi naman umano hinarang ni Sotto ang appointment ni Taguiwalo bagkus ay 100 porsyento pa niyang sinusuportahan ito.",,
"5-year validity ng lisensya, lusot na sa Kamara",,"Kahit umiiral na ang 5-year validity ng mga driver’s license, gusto pa rin itong gawing batas ng pamahalaan kaya naman ang Kamara, ipinasa na ang panukalang batas ukol dito sa ikatlo at huling pagbasa.,“This will remove inefficiencies brought about by more frequent application for renewals due to the shorter validity of licenses,” ani Surigao del Sur Rep. Johnny Pimentel na pinuno ng Technical Working Group ng nasabing panukala.,Ayon naman kay House committee on transportation chairman Rep. Cesar Sarmiento ng Catanduanes, kapag tuluyang naging batas ang panukala, inaasahan na lalong hihigpitan na ng LTO ang mga proseso na pagdadaanan ng mga bagong aplikante para sa driver’s license.,Layon umano nito na masiguro na ang mga mabibigyan ng lisensya sa pagmamaneho ay dumaan sa mas mahigpit na proseso at mabawasan ang mga driver na walang alam sa road safety.,Hindi lingid sa kaalaman ng Kongreso na mara­ming drivers ang kulang ng edukasyon pagdating sa pagmamaneho na nagiging sanhi ng mga aksidente at paglala ng problema sa trapiko.",,
Pinay tinodas ng mister,,"Patay ang isang Pinay makaraang barilin ng asawa nito, na tinangkang iwanan ng una sa California, USA.,Sa ulat ng ABC 7, kinilala ang nasawing Pinay na si Roselyn Policarpio, 47-anyos, ng Walnut Creek, California, na nagtamo ng ‘di mabilang na dami ng tama ng hindi mabatid na kalibre ng baril.,Samantala, naaresto naman ang suspek na si Gre­gory Prokopowicz, 38-anyos, matapos ang 19-oras na standoff sa pagitan nito at ng mga pulis, na nahaharap sa kasong first-degree murder.,Sinasabing nagawa pa ng suspek na tawagan sa telepono ang anak ng mga ito na si Don hinggil sa pagpatay sa ina nito.,Binanggit din umano ni Don na bago ang pagpatay sa ina nito ay sinabi ng huli na tuluyan na nitong iiwanan ang suspek dahil sa madalas na pananakit na inaabot nito sa huli.,Sa pahayag ni Don sa hiwalay na ulat ng East Bay Times na obsessed si Prokopowicz kay Policarpio na kinumpirma naman ng dating asawa ng huli na si Armando.",,
PDU30 may ‘very important’ call galing sa Chinese prexy,,"Tinawagan ni Chinese President Xi Jinping si Pangulong Rodrigo Duterte kamakalawa ng hapon.,Pero magkaiba ang paglalarawan ng mga miyembro ng gabinete sa naturang phone call, na ayon kay Special Assistant to the President (SAP) ay tumagal nang 26 na minuto.,Tinawag itong “very important call” ni presidential spokesman Ernesto Abella samantalang “casual call” naman ang deskripsyon dito ni Department of Foreign Affairs (DFA) spokesman Robespierre Bolivar.,“It’s a very important call. It covered … actual­ly, may actual caucus siya. Pero unang-una, in-affirm ng Presidente iyong kanilang pagkakaibigan between the Philippines and China,” ani Abella sa ilang naging tampok sa pag-uusap ng dalawang lider.,Isa rin ani Abella sa napaka-importanteng napag-usapan nina PDU30 at Jinping ay ang mga development sa Korean Peninsula.,“Itong concern na ito ay concern na shared din po ng mga ASEAN leaders. At komo chair tayo, ang Pilipinas, ang Presidente na rin also took the initiative to voice the… ang concerns natin,” dagdag nito.,Sa kwento naman ni Bolivar, pinuri umano ni Xi ang lalong tumitibay na ugnayan ng Pilipinas at China sa lahat ng aspeto, pati na ang pagsusulong ng chairman ng ASEAN (si Duterte) sa pagkakaisa, centrality at solidarity ng ASEAN countries.",,
‘Di porke’t atat eh OK!,,"Hindi batayan ang pagiging masigasig o atat sa trabaho kundi kung kuwalipikado at kung angkop at nararapat ito na hawakan ang isang posisyon.,Pasaring naman ito ni Sen. Panfilo Lacson na tila pahiwatig na rin na isa siya sa mga miyembro ng Commission on Appointments (CA) na bumoto kontra sa kumpirmasyon ni Environment and Natural Resources Sec. Gina Lopez.,“Passion and enthusiasm do not automatically translate into fitness and qualification,” ayon kay Lacson sa post nito sa social media.,Pero si Sen. Leila de Lima, binuhat sa papuri si Lopez.,“To Ms. Gina Lopez, kudos to you and your passion. Saludo po ako sa inyong paninindigan. You did not fail to have your voice heard. You did not fail to defend what you believe is right. You did not fail promoting the rights of our people to a sustainable, balanced and healthful ecology. It is the system that failed,” anang bahagi ng sulat-kamay na mensahe ni De Lima.,Magugunitang, idinaan sa secret voting ang pagbibigay ng boto ng mga miyembro ng komisyon sa nominasyon ni Lopez.,Sa resulta ng botohan ay nanaig ang botong nagbabasura sa appointment ng kalihim.,Kaugnay nito, sinabi naman ni Sen. JV Ejercito na dapat ay nag-inhibit ang sinumang miyembro ng CA na may mining interest “for delicadeza”.,Tinukoy ni Ejercito si Rep. Ronnie Zamora bunga ng pagkakaugnay ng kapatid nito sa mining operations.,Nauna nang binatikos ni Dr. Ben Molino, lider ng Alyansang Tigil-Mina (ATM) ang desisyon at si­nabing isa itong pagtataksil sa taumbayan at kalikasan.,Dismayado rin ang Simbahang Katolika sa pagkakabasura ng appointment ni Lopez.,Ayon kay Rev. Fr. Augustus Calubaquib, Social Action Director ng Archdiocese of Tuguegarao, malinaw aniyang inuna ng mga mambabatas ang personal na interes ng iilan kumpara sa interes ng taumbayan.,Ganito rin ang paniniwala ni Diocese of Calbayog Social Action Director Rev. Fr. Guillermo Alorro matapos na madiskwalipika si Lopez.,“It shows that business interests of a few greedy mining companies is over and above ruled supreme than protecting and preserving our natural environment, thus doing good for the people and protecting their basic right to live a descent life is a misnomer nowadays,” mensahe nito sa Radyo Veritas.,Nababahala naman si Bacolod Social Action Director Rev. Fr. Ernie Larida sa kahihinatnan ng desisyon ng CA sa mga mahihirap habang tiniyak ni Prelatura ng Infanta Social Action Director Rev. Fr. Israel Gabriel na hindi nito matitinag ang pagkilos ng Simbahan para sa kalikasan.,Ngunit para kay Lopez, maiksi man ang panahong inilagi niya sa puwesto ay sapat na rin ito para maipahayag sa buong bansa ang kanyang adbokasiya at hindi umano ito mapuputol ng kapangyarihan ng CA.",,
SUSPENSION SA ERC CHAIR KINUMPIRMA,,"Kinumpirma ng Palasyo ng Malacañang ang ginawang suspensyon kay Energy Regulator­y Commission (ERC) Chairman Jose Vicente Salazar ng Office of the President (OP).,“The Office of the President has placed ERC Chair Jose Vicente Salazar on preventive suspension pending investigation of the various complaints filed against him,” pahayag ni Presidential Spokesperson Ernesto Abella.,Si Salazar ay pinatawan ng 90-araw na suspensyon ng OP dahil sa alegasyon ng korapsyon.,Base sa nilagdaang kautusan ni Executive Secretary Salvador Medialdea ang suspensyon ni Salazar ay epektibo nitong Mayo 2.,Nag-ugat ang suspensyon ng ERC chair sa reklamo ng ERC employees laban sa opisyal, sa Office of the Ombudsman noong Abril dahil sa paglabag sa civil service kaugnay sa umano’y pagtatalaga ng ilang opisyal sa ERC.,Nahaharap din si Salazar sa iba’t ibang akusasyon katulad ng paglabag sa Government Procurement Reform Act sa ilang proyekto sa pinamumunuang tanggapan.,Sinuportahan ni Sen. Sherwin Gatchalian, chairman ng senate committee on energy, ang ginawang pagsuspinde ng Malacañang kay Energy Regulatory Commission (ERC) chairman Jose Vicente Salazar.,“Malacañang, being the appointing authority of ERC, they have the power to suspend any of its officials to protect public interest. This suspension will enable Malacañang to further investigate ERC freely and determine what is the best for the regulato­r.” ani Gatchalian",,
TSUPER ACADEMY AANDAR NA!,,"Para tuluyang malutas at makaiwas sa tiyak na disgrasya sa kalsada, lahat ng public utility drivers sa buong bansa ay kailangang sumailalim sa isang re-training na ilalatag ng Land Transportation Franchising and Regulatory Board (LTFRB).,Ayon sa LTFRB, kabilang sa mga dapat mag-enroll sa Drivers Acade­my ay ang mga pasaway na tsuper ng jeep, bus, UV express, taxi at ma­ging Grab at Uber na ang klase ay tatagal lamang ng dalawang araw.,Iba’t ibang paksa umano ang pag-aaralan ng mga nag-enroll gaya ng mga traffic signs at tamang pagmamaneho bago sila isasalang sa isang eksaminasyon.,May mga modules at training materials rin na ibibigay sa mga tsuper na lalahok sa nasabing academy na ang tanging layunin lamang ay para sa kaligtasan ng bawat pasahero at drayber.,“Kung hindi sila nag-schooling ng driving before, this is our way of helping them to upgrade their skills,” ani LTFRB board member Aileen Lizarda.,Kapag hindi umano nakapasa ang mga enrollees sa academy ay hindi muna sila papayagang makapagmaneho ng public utility vehicle (PUV) pero maaari namang mag-retake at kung sakaling maka­pasa ay mabibigyan naman ng isang ID para maidikit sa windshield ng kani-kanilang PUV.,Dagdag pa ni Lizar­da, ililista rin umano ang mga pangalan na nakapasa sa re-training at ilalagay sa isang data­base ng LTFRB para mabilis na mai-check ng mga operators kung pasado ba ang kanilang drayber.,Aminado ang LTFRB na maraming mga tsuper ang nakakalimot na sa mga alituntunin sa kalsada kaya’t dapat lamang umano na maibalik sa kanila ang disiplina pagdating sa tamang pagmamaneho.,Maaari rin umanong hindi mabigyan ng 5-year driver’s license ang isang drayber na hindi makapasa sa naturang akademya.",,
"Malacañang, nabulaga sa UN rapporteur",,"Halatang nabulaga ang Palasyo ng Malacañang sa biglang pagsulpot sa bansa ng UN Special Rapporteur para imbestigahan ang mga kaso ng extrajudicial killings at pagdami ng mga napapatay sa ilalim ng kampanyang war on drugs ng Duterte administration.,Nagpahayag ng labis na pagkadismaya si Presidential Spokesman Ernesto Abella sa hindi pag-abiso sa gobyerno ni UN Special Rapporteur Agnes Callamard na narito ngayon sa bansa.,Sinabi ni Abella na malinaw na hindi interesado si Callamard makuha ang totoong datos o “objective perspective” sa mga isyung pokus ng kanyang trabaho.,“We are aware that Dr. Callamard is currently in the Philippines and we are disappointed that, in not contacting our government in advance of this visit, she has sent a clear signal that she is not interested in getting an objective perspective on the issues that are the focus of her responsibility,” ani Abella.,Giit ni Abella, noon pang September 26, 2016 nagpadala ang gobyerno ng imbitasyon kay Callamard para sa imbestigasyon hinggil sa drug war ngi Pangulong Rodrigo Duterte, subalit tumanggi ito sa imbitasyon ng  Malacañang .,Sa kabila umano ng ipinakitang respeto kay Callamard bilang isang propesyunal, binalewala pa rin nito ang mga protocols lalo na ang koordinasyon at abiso sa gobyerno sa kanyang pagdating.,“We are aware that Dr. Callamard is currently in the Philippines and we are disappointed that, in not contacting our government in advance of this visit, she has sent a clear signal that she is not interested in getting an objective perspective on the issues that are the focus of her responsibility,” komento ni Abella.,“That assessment has been reinforced by the fact that Dr. Callamard has arrived in the Philippines in a manner that circumvents all recognized United Nations protocols for such visits and, more importantly, at the very time our government has a senior-level delegation traveling to Geneva to meet with officials of the Office of the United Nations High Commission for Human Rights as part of the 3rd Cycle of the Universal Period Review of the Philippines and the issue of human rights,” dagdag pa ng tagapagsalita.",,
DFA umangal din sa biglang sulpot ng UN Rapporteur,,"Inalmahan din ng Department of Foreign Affairs (DFA) ang biglang sulpot ng UN Rapporteur sa bansa na wala man lang abiso sa kanila o sa Palasyo ng Malacañang.,Kinuwestiyon ni DFA spokesperson Robespierre Bolivar ang motibo at sinseridad ng pagbisita ni United Nations Rapporteur Agnes Callamard sa Pilipinas na itinaon sa Universal Periodic Review (UPR) ng bansa sa Geneva, Switzerland.,Ayon kay Bolivar, hiniling pa umano ng Philippine team na pinangungunahan nina Deputy Executive Secretary Menardo Guevarra at Senador Alan Peter Cayetano na magkaroon sila ng meeting kay Callamard sa sidelines ng UPR.,Ang bansa ay sasailalim sa UPR review sa mga susunod na araw at ang mga human rights officials ay nasa Geneva na sa ngayon upang magong resource person sa pagpupulong.,Wala na umanong tiyansa na makipagkita ang delegasyon ng bansa kay Callamard dahil nandito na ito sa Pilipinas.,Dating inimbitahan ni Pangulong Rodrigo Duterte si Callamard na bumisita sa bansa noong 2016para mag-imbestiga sa umano’y mga insidente ng extrajudicial killings, subalit tinanggihan ito.,Sinabi ng DFA na kuwestiyonable ang timing ng pagbisita ni Callamard sa bansa gayong nasa Geneva ang delegasyon para sa ikatlong UPR.",,
Paaralan nilimas,," Sinaman­ta­la ang panahon ng bakasyon at nilimas ng mga kawatan ang mga mamahaling gamit ng San Ma­riano National High School noong Martes ng gabi.,Sa ulat na nakarating sa tanggapan ni Mayor Arvin Salonga, dakong alas-nue­be ng umaga noong Miyerkules nang matuklasa­n ng duty guard na si Mark Mallare Crisostomo, 35, LGU employee bilang watchman, ang panloloob sa second floor ng paaralan.,Tinanggal umano ang mga jalousie sa bintana ng silid para sa Senior High School at natangay ang may pitong unit ng desk top computer at projector na lahat ay nagkakahalaga ng Php 275,000.00.,Agarang ipinag-utos ni Mayor Salonga ang follow-up investigation at inatasan si P/Chief Inspector Marlon Cudal na makipagkoordinasyon sa mga barangay officials para paigtingin ang seguridad sa mga na­kabakasyong paaralan.",,
Sekyu nabagsakan ng glass panel,,"Isang sekyu ang patay habang sugatan ang walo pa nitong kasamahan nang mabagsakan ng glass panels sa Barangay Mansilingan sa Bacolod City, kamakalawa ng umaga.,Si Victor Lascanas, residente ng Barangay Granda, ay namatay matapos tumusok sa kanyang dibdib ang mga bubog mula sa nabasag na mga glass panels.,Sa kuwento naman ni Roderick Jaculinas, isa sa walong kasamahan ni Lascanas na nasugatan, hindi sila lahat makakilos nang mabagsakan ng glass panels dahil nakatusok sa iba’t ibang parte ng kanyang katawan ang mga basag na salamin habang nakadagan pa.,Napag- alaman na patapos na silang magbuhat ng mga crate na may lamang glass panels nang biglang nahulog ang iba pang glass panels na nasa container van.,Tumagal ng halos limang oras bago tuluyang naialis sa mga biktima ang mga basag na glass panels dahil ingat na ingat ang mga rescuers dahil masakit ang mga nakatusok na salamin.",,
"NPA patay, 2 sumuko sa labanan",," Napatay ng mga sundalo ang isang rebeldeng New People’s Army sa labanang naganap sa Pagadian City sa lalawigan ng Zamboanga del Sur.,Dalawang rebelde rin ang sumuko sa katabing lalawigan ng Zamboanga del Norte, ayon sa militar.,Sinabi kahapon ni Lt. Col. Jo-Ar Herrera, ang spokesman ng 1st Infant­ry Division, na nabawi ng mga tropa ng 53rd Infantry Battalion ang bangkay ng rebelde na nakilalang si Diego Becsala sa Sitio Sirawag sa Lisson Valley.,Nakuha rin ng mga sundalo ang isang granada at bandila ng NPA mula sa napaslang na rebelde. Walang inulat na sugatan sa panig ng militar.,Ayon pa kay Herrera, sumuko rin ang dalawang rebelde na sina Christopher Saplid at Joliber Candao sa 44th Infantry Battalion sa bayan ng Sindangan sa Zamboanga del Norte at kasalukuyang iniim­bestigahan ang mga ito.",,
"6 months na pangako ni Duterte, inextend ng 3 years",,"Dahil sablay ang anim na buwang pangako noon ni Pangulong Rodrigo Duterte para sugpuin ang kriminalidad at droga sa bansa – muling humirit ito ng dagdag na palugit – tatlong taon aniya ang kakailanganin bago mailagay sa ayos ang buhay ng sambayanang Filipino.,Sa talumpati ng Pangulo sa dinaluhang 27th Philippine Orthopedic Association Mid-Year Convention sa Davao City nitong Huwebes, binigyang-diin nito na pagkatapos ng tatlong taon ay tinitiyak na masusugpo ang problema sa korapsyon, kriminalidad at iligal na droga sa bansa.,“In the fullness of God’s time. You give me three years and I will be able to stabilize the country. By that time, medyo on deck na tayo for a new phase of our national lives,”  pahayag ng Pangulo.,“At this time, it’s quite convoluted itong mga problema natin. But I’m trying to manage somehow to navigate the waters of governance so that I can deliver,”dagdag pa nito.,Binigyang-diin din ni Duterte na ginagawa niya ang lahat para matuldukan ang korapsyon sa bansa.,Katunayan aniya, marami na siyang sinibak na mga opisyal ng gobyerno na sangkot sa katiwalian kahit kilalang kaalyado o kadikit niya sa pulitika.,Sinabi rin ng Pangulo na bagama’t kumikilos ang kanyang administrasyon para tapusin ang katiwalian, malaki ang responsibilidad ng taumbayan para matuldukan ang pagmamalabis at korpasyon sa gobyerno.,“Kayo lang ang tao eh. It is only the Filipino who can stop corruption. It is not me,” pagdidiin ni Duterte.",,
"Pinoy citizenship, nabawi ng war veteran",,"Matapos ang mahabang panahon ay nabawi ng isang 100-taong gulang na war veteran ang pagiging Filipino nito matapos ang matagal na paninirahan sa Honolulu, Hawaii.,Ayon sa ipinadalang impormasyon ng Philippine Consulate General sa Department of Foreign Affairs (DFA), masayang tinanggap ni Matias Flores Dumo, residente ng Hawaii, kasama ang 20 iba pang aplikante na magkaroon ng dual citizenship, na nanumpa para mabawi ang kanilang Filipino citizenship.,Si Dumo na kilala ring Tata Matias, na isinilang sa Bauang, La Union noong Abril 1, 1917, ay kabilang sa mga World War II veteran na nag-migrate sa Hawaii noong 1993 at naging naturalized bilang Ame­rican citizen.,Sinabi pa ng Philippine Consulate General na makakatanggap din si Tata Matias ng P100,000 cash incentive na ibinibigay ng Philippine government na naaayon sa Republic Act 10868 o ang Centenarian Act of 2016 na nilagdaan ni Pangulong Rodrigo R. Duterte noong Setyembre 2016.",,
DOT nag-iwan ng tambak na basura sa Laboracay,,"Matapos mag-iwan ng sangkaterbang basura ang mga turistang nakisaya sa ‘Laboracay’, noong nakaraang Labor Day weekend event sa isla ng Boracay, kinalampag kahapon ng isang senador ang Department of Tourism (DOT) na gumawa ng kaukulang hakbang upang hindi na maulit ang pambababoy sa pang­unahing tourist destination sa bansa.,Ito’y matapos makarating sa kaalaman ni Sen. Nancy Binay, chair ng Senate committee on tourism, na maraming resi­dente at environmental advocates ang nagreklamo sa basurang iniwan ng partygoers ng Laboracay.,Ayon kay Binay, mandato ng DOT na panga­lagaan at panatilihin ang natural na kagandahan ng isla at patawan ng kaparusahan ang mga sumisira sa ating kalikasan,“The Department of Tourism and its attached agencies should not only be concerned with the promotion of the country’s tourist spots but also their protection. Commercialization of nature coupled with unethi­cal practices and irresponsible tourism are ingredients to ‘ecocide’ that have an exploitative impact on the environment and communities,” giit ng senadora.,Aniya, kailangang magsagawa ng information drive ang DOT upang magkaroon ng kamalayan ang mga turista hinggil sa perhuwisyong iniiwan ng pagdaraos ng mega-events sa tourist destinations na katulad ng Boracay.,Ang Boracay Island ang top tourist destination sa bansa at kabilang sa Asia’s 2017 Top Islands ng TripAdvisor’s 2017 Traveler’s Choice Awards. Noong 2016, sumirit sa 1,725,483 ang turistang bumisita sa Boracay kumpara sa 1,560,106 noong 2015.,Ngunit dahil sa kawalan ng disiplina ng mga turista, lalo na sa nakaraang Laboracay, ang 4 kilometrong dalampasigan na nakilala bilang white beach, ay nakitang pinagtapunan ng food wrappers, upos ng sigarilyo, plastic bags, at botelya.",,
Tokhang surrenderee tinaniman ng bala,,"Patay ang isang drug surrenderee sa Oplan Tokhang matapos na ito’y pagbabarilin ng dalawang kalalakihan sa Barangay Parian, Calamba City, Lagu­na kamakalawa.,Kinilala ang napatay na si Elmer Nevalga Santos, 41-anyos.,Batay sa imbestigasyon ng Calamba Police, nagkaroon nang mainitang pagtatalo ang biktima at ang mga suspek na sina Arthur Plaza at isang kasama nito.,Sa kainitan ng pagtatalo bumunot umano ng baril si Plaza at sunud-sunod na pinaputukan ang biktima na namatay agad sa pinangyarihan.",,
Binatilyo timbog sa marijuana,,"Hindi na naitanggi ng 17-anyos na binatang suspek ang pagtutulak ng ilegal na droga, matapos maaktuhan at maaresto sa isang buy-bust opera­tion ng Imus Component Police Station, dakong alas-11:00 ng gabi kamakalawa.,Itinago sa pangalang “Mel” ang nadakip na suspek, na ayon sa pulisy­a ay nagbenta umano ng halagang P300 marijuana sa poseur buyer, sa ikinasang buy-bust ops sa Barangay Bayan Luma 1, Imus City, Cavite.,Narekober rin sa menor-de-edad na suspek ang isa pang heat sealed transparent plastic sachet ng dried marijuana seed at isang bloke ng nakarolyong marijuana na tumitimbang ng halos isang kilo.,Kasama rin sa nakum­piska ang dalawang glass tube at iba’t ibang drug paraphernalia.,Pansamantalang nasa pangangalaga ng City Social Welfare and Deve­lopment ang nahuling suspek, habang inihahanda ang kaukulang asunto na maaaring isampa laban rito.",,
Lindol pa rin!,,"Niyanig ng magnitude 3.4 na lindol ang probinsya ng Surigao del Norte at Eastern Samar kahapon ng umaga.,Ayon sa Philippine Institute of Volcanology and Seismology (Phivolcs), tumama ang nasabing lindol ganap na 8:46 ng umaga sa layong 10 kilometro sa silangan ng bayan ng Hernani sa Eastern Samar.,May lalim na 4 na kilometro ang lindol na naramdaman sa lakas na Intensity 1 sa Borongan.,Alas-9:56 ng umaga naman nang yanigin ng magnitude 3.8 na lindol ang Surigao del Norte. Naitala ang sentro ng lindol sa bayan ng Socorro kung saan naramdaman ito sa Intensity 1.,May lalim na 7 kilometro ang lindol at kapwa tectonic ang origin.,Hindi naman inaasa­han na magdudulot ng anumang pinsala sa dalawang probinsya kaugnay ng pagyanig ng lupa.",,
Pamangkin pumatay sa mag-asawang guro,," Mga sariling pamangkin ang lumilitaw na salarin sa nangyaring pagnanakaw at pagpatay sa dalawang retiradong guro noong nakaraan­g Abril 26 ng gabi sa Puro­k 6, Brgy San Roque sa bayang ito.,Nabatid ng Abante mula kay P/Sr. Supt. Antonio Yarra, NE police director, na kaukulang kaso ng obs­truction of justice ang inihain kontra sa mag-asa­wang Marcelo at Jasmin Villafuerte, at iginagayak na rin ang mga kasong robbery with double homicide kontra sa mga ito.,Ang mag-asawa ang itinuturong nasa likod ng pagnanakaw at pagpaslang kina Eusebio Beley Matias, 69, at asawang si Sobrina Santiago Matias, 65, na kapwa nagtamo ng maraming saksak sa kanilang mga katawan.,Dakong alas-4:30 ng madaling-araw ng Abril 27 noong matagpuan ang mga nakahandusay na mga bangkay at sa lugar ng krimen ay nakarekober ng limang patalim.,Ang mag-asawan­g Villafuerte umano ay nagsagawa ng pagpunas ng mga bahid ng dugo sa tarangkahan para iligaw ang mga imbestigador.,Nagtamo ng sugat sa kamay si Marcelo at isa siya sa unang nakita sa lugar na nagkunwaring walang alam sa krimen. Tiyahing buo nito si Sobrina.,Lumilitaw umano na may malaking utang sa negosyo nina Matias na pagbebenta ng alahas ang mag-asawang Villafuerte na kasalukuyang hina­hanting ng mga otoridad.",,
"Tulak na may granada, utas sa buy-bust",,"Isang drug pusher na kabilang sa listahan ng Barangay Anti-Drug Abuse Council (BADAC­) ang napatay makaraang magtangkang hagisan ng granada ang operatiba ng Malolos City PNP habang inaaresto, matapos ang buy-bust operation sa Barangay Bulihan, Malolos City, Bulacan kahapon ng madaling araw.,Kinilala ng pulisya ang napatay na tulak na si Edward Amor alias ‘Kulog’, nasa hustong gulang at nasa BADAC list ng Barangay Sumapang Matanda, Malolos City na nagtamo ng tama ng bala sa kanyang katawan. Nakuha sa kanyang pag-iingat ang ilang pakete ng shabu at isang granada na tinangkang ihagis sa awtoridad.,Bandang alas-2:30 ng madaling araw nang ipasailalim sa buy-bust o­peration ng pulisya ang kanilang target na si Amor sa liblib na bahagi ng Barangay Bulihan, Malolos City at matapos nitong tanggapin ang marked money at aarestuhin na ng awtoridad ay bigla nitong dinukot ang kanyang nakatagong granada at nasa akmang ihahagis ito sa pulis kaya binaril ito at namatay.",,
‘Hot cellphones’ naharang sa Intsik,,"Nasabat ng Bureau of Customs (BoC) ang ilang piraso ng mga mobile phones at chargers na tinangkang ilusot ng isang dayuhan papasok sa Ninoy Aquino International Airport (NAIA).,Kinilala ni Deputy Commissioner Ariel Nepomuceno, pinuno ng Enforcement Group ng BoC, ang inarestong dayuhan na si Haibi, isang Chinese national, na dumating sa bansa mula sa Guangzhou, China sakay ng Philippine Airlines flight na nakumpiskahan ng 100 piraso ng Nokia 3310 cell phones at chargers na nagkakahalaga ng P400,000.,Sinasabing walang maipakitang import permit ang naturang dayuhan para magdala ng nasabing cell phones kung kaya’t pinigilan sa NAIA Terminal 1.,“The suspect failed to declare his importation and the required documents such as an import permit from the National Telecommunications Commission (NTC) which led to the seizure of the shipment,” sabi ni Nepomuceno.,Ayon kay Maj. Jaybee Raul Cometa, pinuno ng Customs X-ray Inspection Project, inirekomenda nito ang pagpapalabas ng Warrant Seizure and Detention (WSD) sa nasabing kargamento dahil sa paglabag sa NTC Memorandum Circular at ng Customs Modernization and Tariff Act.,Nakasaad sa probis­yon ng NTC na walang sinuman ang maaa­ring magdala at magbenta ng mobile phones at mga accessories nito nang walang valid Mobile Phone Dealer (MPD)/Mobile Phone Retailer/Reseller (MPRR) Registration Certificate.,Kasalukuyang nasa kustodiya ng BoC ang nasabing kargamento habang inaalaman kung ano ang gagawin dito.",,
PRESO PATAY SA INIT,,"Nasawi ang isang preso ng Manila Police District (MPD) Station 9 matapos atakihin dahil sa hindi maka­yanang matinding init sa loob ng siksikang bilangguan, kahapon sa Malate, Maynila.,Nadala pa sa Ospital ng Maynila ngunit nasawi rin ang biktimang si John David Gagalangin, 31, residente ng Unit J8, Tower 1, Legaspi Village, Legaspi Street, Makati City.,Nalaman na si Gagalangin ay inaresto noong nakaraang buwan dahil sa kasong estafa with physical injuries.,Ayon kay SPO1 Bernard Cayabyab, ng MPD- Crimes Against Persons Investigation Section (CAPIS), nabatid na dakong 7:37 ng umaga nang ideklarang patay ni Dr. Marlon Arcegono ang biktima.,Dumaing umano nang pananakit ng dibdib at hirap sa paghinga ang biktima kaya’t isinugod ito sa pagamutan ni PO1 Mark Edwin Orongan dakong 2:30 ng madaling-araw.,Kaagad naman itong nilapatan ng lunas ng mga doktor ngunit binawian rin ng buhay.,Posible umanong hindi nakayanan ng biktima ang matinding init ng panahon dahil siksikan na sila sa bilangguan sanhi upang bawian ito ng buhay.,Kapansin-pansin rin ang mga pigsa nito sa katawan, na karaniwang sakit ng mga bilanggo.",,
Public off’ls dapat matuto kay Sotto — solon,,"Umaasa ang isang mambabatas ng Mababang Kapulungan ng Kongreso na may natutunan ang lahat ng public officials kay Sen. Vicente ‘Tito’ Sotto III na kinuyog ng netizens matapos hindi matanggap ang kanyang “biro” kay Department of Social Welfare and Development (DSWD) Sec. Judy Taguiwalo.,Sa press briefing ng Makabayan bloc sa Kamara kahapon, sinabi ni ACT Teacher partylist Rep. Antonio Tinio na hindi nito masisisi ang reaksyon ng publiko dahil nakakadismaya ang hindi pagrespeto ni Sotto, hindi lamang kay Taguiwalo kundi sa mga solo parents.,“Malinaw naman ang public condemnation dun sa mga salita at behavior ni Sen. Sotto. Let’s hope everyone else learn lesson from this,” pahayag ni Tinio.,Ayon sa mambabatas, umaasa ang publiko ng mas mataas na ‘behavior standard’ ng mga public servant lalo na ang mga higher officials tulad ni Sotto kaya hindi masisisi ang “bayolenteng reaksyon” ng netizens dahil mismong mga kabaro ni Sotto sa showbiz industry ay hindi nasikmura ang kanyang “na-ano” joke.,Sa Senado, pinalagan din ni Sen. Risa Hontiveros ang pagtawag ni Sotto sa mga ‘single’ na nagkaroon ng anak na, “na-ano lang”.,“There’s nothing na-ano or shameful about being a solo mother. Am a proud solo mom myself. We make many decisions inside and outside the home, and we take responsibility for them,” ayon pa kay Hontiveros kasabay ng pagsasabing, “I am offended. The remarks should be taken seriously because we solo mothers take our parenting and our work outside the home very seriously.”,Hindi rin nito tinanggap ang para sa kanya ay pagso-sorry ni Sotto na tila ‘hilaw’ rin umano.",,
Pobre lalong mababaon sa tax reform,,"Lalong makukuba sa kahirapan ang mga mahihirap na sektor ng lipunan sa sandaling maisabatas ang Comprehensive Tax Reform Package na ipinasa na sa committee level ng Mababang Kapulungan ng Kongreso.,Ganito inilarawan ni ACT party-list Rep. Antonio Tinio ang magiging epekto ng panukala na kanyang tinawag na “anti-poor” tulad ng kampanya laban sa ilegal na droga kung saan tanging mga mahihirap lamang ang tinatamaan ng krisis.,“Anti-poor ang panukalang ito dahil ang mga mahihirap ang tatamaan at pipigain pa ng gobyerno,” ani Tinio sa press briefing sa Kamara kaugnay ng pagpapatibay sa nasabing panukala sa botong 17 yes, 4 no at 3 abstention.,Ayon sa mambabatas, ang pakinabang ng panukala ay nasa mga mayayaman kasama ang middle class dahil mababawasan ang kanilang personal income tax.,“Pero yung mga mahihirap walang pakinabang dito (pagbabawas ng income tax) pero sila ang mapipiga dito,” ayon pa kay Tinio na isa sa mga tumutol sa panukala.,Direktang tatamaan umano ang mga mahihirap dahil papatawan na ng excise tax ang diesel, LPG at kerosene, dahilan para hindi na maawat ang taas ng singil sa pasahe at taas ng singil sa mga kalakal dahil tataas ang gastos sa transportasyon.,Indikasyon aniya ito na pursigido ang Duterte administration na pigain ng husto ang mga mahihirap para makalikom ang pamahalaan ng sapat na pondo na gagamitin sa kanilang mga ambisyon sa imprastraktura.",,
"Pangulong Duterte, tinabangan na sa emergency power",,"Tila nawawalan na ng gana si Pangulong Rodrigo Duterte na magdekalra ng emergency powers para maresolba ang trapik sa Metro Manila.,Ito ang isiniwalat ni Sen. Grace Poe matapos ang pag-uusap nila ng Pangulo kamakailan patungkol sa problema sa matinding traffic.,“I was quite candid with the President and I asked him point blank, ‘do you really need the emergency powers?’ He said ‘Well, you know it’s up to you,” ani Poe.,“He didn’t really give me a definitive answer,” dagdag pa ng senadora.,Bilang chairperson ng senate committee on public services, si Poe ang nag-isponsor ng emergency power bill sa Senado.,Binanggit din ng senadora ang kabagalan ng Kamara na aprubahan ang counterpart bill patungkol dito.,Kung hindi maipapasa ng Senado ang e-power bago ang adjournment ng Senado ngayong Hunyo 2, sinabi ni Poe na mawawalan na ng silbi ang panukala.,“I am still hopeful but with barely a month left, I doubt. And with the House not even, I think, in the period of interpellation,” wika ni Poe.,Hinikayat na lamang ni Poe ang administrasyon na ipagpatuloy ang pagpapagawa ng mga imprastraktura na makakatulong sa pagluwag ng daloy ng trapiko kung hindi uubra ang e-powers.",,
Palasyo kay Lopez: ‘There is life after the cabinet’,,"Suportado pa rin ng Palasyo ng Malacañang si Environment Secretary Gina Lopez kahit nireject ito ng Commission on Appointments (CA).,Ito ang pagtitiyak ni Chief Presidential Legal Counsel Salvador Panelo sa sinapit ni Lopez.,Ayon kay Panelo, iginagalang ng Malacañang  ang naging pasya ng CA, subalit mananatili ang suporta sa kalihim na isa sa naging productive na gabinete ni Pangulong Rodrigo Duterte.,“There is life after the cabinet,” ito ang maikling mensahe ni Panel okay Lopez.,Sinabi rin ng Palace official na buo ang suporta ng Duterte administration sa magiging hakbang ni Lopez paglabas nito sa Department of Environment and Natural Resources (DENR).",,
"Renda sa mga mining ops, tuloy pa rin",,"Tuloy pa rin ang paghihigpit sa mga mining companies ayon sa Mining Industry Coordinating Council (MICC) kahit out na sa Department of Environment and Natural Resources (DENR) si Secretary Gina Lopez na ni-reject ng Commission on Appointments (CA).,Ayon kay Undersecretary Bayani Agabin, na siya ring nangangasiwa sa Domestic Finance Group ng kagawaran, responsibilidad ng MICC na busisiin at repasuhin ang naging pasya ng DENR sa panahon ni Lopez na ipasara, ikansela at patawan ng suspensiyon ang nasay 75 na mining firms na lumabas sa mining act.,Sinabi ni Agabi na kahit sino pa ang pumalit sa kalihim, tuloy-tuloy ang trabaho ng MICC na higpitan ang mga minahan upang mapangalagaan ang kalikasan at ang interes ng taumbayan.,Bagama’t malaki ang panghihinayang, maluwag umano nilang tatanggapin ang naging pasya ng CA na sipain sa puwesto si Lopez.,“We respect the judgment of the commission. It is their constitutional mandate so we have to accept it,” wika ni Agabin.",,
"Bayad utang na loob, pinairal sa ‘reject Gina’",,"‘Bayad utang na loob’ ang nakikitang dahilan kung bakit nireject ng mga pulitikong kasapi ng maimpluwensiyang Commission on Appointments (CA) ang ‘green warrior Secretary’ na si Sec. Gina Lopez ng Department of Environment and Natural Resources (DENR).,Isinisi ng Greenpeace Southeast Asia sa mga pulitiko na tumatanggap ng campaign contributions sa mga mining companies kung bakit inilalag ng mga kongresistang kasapi ng CA ang confirmation ni Lopez.,Giit ng grupo, dahil sa campaign contributions, nalulubog sa utang na loob ang mga pulitiko kaya’t inuuna ang pagprotekta sa negosyo at kabuhayan ng mga mayayamang kapitalisya, kaysa sa interes ng bansa.,Naglabas din ng pagkadismaya ang grupo sa pamamagitan ni Yeb Sano, Executive Director ng Greenpeace Southeast Asia.,Ayon kay Sano, nakababahala aniya ito dahil ipinakita ng mga mambabatas na mas malakas ang control sa CA ng mga corporate companies tulad ng mga mining firms, kaysa sa mandatong ibinibigay ng tao sa isang opisyal na naglilingkod ng buo para sa kapakanan ng bansa.,Dahil dito, kinuwestiyon ng grupo kung seryoso ba talaga ang Duterte administration sa pangakong pagbabago at matuwid na pangangalaga sa kalikasan.,Kinalampag din ng Greenpeace ang CA na manindigan at makinig sa pulso ng taumbayan, hindi lamang sa kagustuhan ng mga mining moguls at mga ganid na kapitalista.",,
Duterte biyaheng China,,"Sa body language ni Pangulong Rodrigo Duterte, tila mas feel talaga nitong kumampi sa China kaysa sa Amerika.,Kinumpirma ni Presidential Spokesperson Ernesto Abella na may nakalinyang biyahe  sa ibang bansa ngayong buwan ang Pangulo – at posibleng isingit dito ang biyahe sa China.,“Sometime this month, mayroon pong mga biyahe ang Presidente and, definitely, it will include China,” ani Abella.,Pero sa imbitasyon ni US President Donald Trump, sinabi ni Abella na wala pang kasiguraduhan kung  pagbibigyan ng Pangulo ang imbitasyon.,“…it was an open invitation. It was an open invitation na siyempre the President appreciates. Pero hindi naman po siya nag-indicate na pupunta siya. Definitely, it’s a welcome invitation but he did not … hindi naman po siya nag-ano, hindi siya nag-commit to either go or not go,” giit ng tagapagsalita.,Dumepensa rin ang Palasyo sa balitang hindi lang naman si Duterte ang inimbitahan ni Trump sa White House, kundi ganundin sa iba pang kaalyado ng Amerika sa Asya.,“Pero alam din po ng Presidente ng US iyon na mag-imbita. Apparently that—you know, siyempre mayroon ding pong pinanggagalingan ang President ng US, but definitely, sinabi po ni President Trump na mahalaga ang relationship ng Pilipinas sa kaniya ngayon at this stage bilang isang Presidente,” pagtatapos ni Abella.",, Trump tablado pa
"‘War on drugs’ ng Duterte admin, pahuhubaran sa Geneva",,"Gustong panagutin ng Human Rights Watch group sa United Nations member countries ang Pilipinas dahil sa patuloy na pagdami ng mga napapatay sa “war on drugs” ng Duterte administration.,Giit ni Phelim Kine, deputy Asia director ng Human Rights Watch, dapat atasan o imbitahan ng UN ang Pilipinas sa ikatlong bahagi ng Human Rights Council’s Universal Periodic Review (UPR) sa Mayo 8, 2017, sa Geneva.,Nais din ng grupo na obligahin ang mga bansang miyembro ng UN ang Pilipinas na suportahan ang international investigation sa nangyaring pagpatay sa mahigit sa 7,000 katao simula nang maupo si Pangulong Rodrigo Duterte sa Malacañang noong Hunyo 2016.,“The UN review of the Philippines is critical because of the sheer magnitude of the human rights calamity since President Duterte took office last year. Duterte’s ‘war on drugs’ has been nothing less than a murderous war on the poor,” ani Kine.,Ayon sa grupo, ang nangyayaring extrajudicial killings sa mga aktibista, peasant at indigenous peoples’ leaders, environmentalists, journalists, at mga pinaghihinalaang criminal, pusher o user ay hindi dapat palagpasin ng UN.",,
"Bagong bagon ng MRT, sablay na overweight pa",,"Isa sa posibleng dahilan kung bakit hindi mapakinabangan ng publiko ang mga bagong bagon ng Metro Rail Transit-3 (MRT-3) ay dahil sa napakabigat ito at hindi kakayanin ng mga lumang riles.,Ito ang nakuhang impormasyon ni Sen. Grace Poe habang inihahanda ang pagpapatawag ng imbestigasyon sa biniling 48 bagon mula sa Dalian Locomotive and Rolling Stock Co. ng China sa halagang P 3.8 bilyon.,Sinabi ni Poe na bukod sa depektibong signaling system, nabuking na overweight din ang mga nabiling bagon sa China ng Department of Transportation (DOTr).,“…lately it was discovered by the DOTr that apparently it can only carry a maximum of 48,000 kilograms because of the rail that we have. And apparently, just the train itself is already 49,000 kilograms, wala pang laman. Diba overweight,” pahayag ng senadora.,Sa kabila nito, umaasa si Poe na sana’y magawan pa ng paraan ng DOTr na magamit ang 48 bagong tren dahil masasayang lang ang P3.8 bilyong ibinayad ng nakaraang administrasyon.,Kabilang sa ipapatawag ni Poe na humarap sa imbestigasyon sina dating DOTr Secretary Joseph Emilio Abaya at dating MRT-3 general manager Al Vitangcol.,Tutuhugin din ng komite ang P 3.8 bilyong kontrata ng DOTr sa Busan Universal Rail Inc. (BURI), ang maintenance provider ng MRT-3.,Tumaas ang kilay ni Poe sa kontratang ito dahil bagamat kilala ang kumpanyang Busan sa railway industry, nasa 1 porsyento lang ang equity nito sa BURI na kinokontrol ng apat na kumpanyang walang alam sa industriya ng pagmamantine ng tren.",,
ASG member nasilo sa pagkain,,"Nasa kustodiya na ng pulisya at isinailalim sa interogasyon ang isang miyembro ng bandidong Abu Sayyaf Group na naaresto ng pulisya matapos makikain sa bahay ng isang residente sa Tubigon, Bohol.,Ang dinakip na si Abu Omar, alyas Saad, ay nasa kustodiya ng Bohol Provincial Police Office.,Ayon kay SPO2 Arnold Tayabas, nakatanggap ng impormasyon ang mga awtoridad mula sa isang residente ng Brgy. Tan-awan na mayroong isang kahinahinalang lalaki na nanghihingi ng pagkain sa kanila.,Pero habang pinakakain ay pasikretong pinagbigay-alam sa pulisya ng kapitan ng barangay na si Mario Pala ang pagdayo ng bandido sa kanilang lugar.,Matapos ang pagbeberipika, nakumpirmang miyembro ng ASG ang nasabing lalaki dahil na rin sa lingguwaheng ginagamit nito.,Nakumpiska sa kanyang pag-iingat ang kalibre .45 na baril.",,
Helicopter ng Phil. Airforce bumagsak,,"Tatlong sundalo ng Philippine Air Force (PAF) ang patay, habang sugatan naman ang isa matapos magcrash ang sinakyan nilang UH-ID helicopter sa Tanay, Rizal.,Sa inisyal na report mula kay Lt. Xy-zon Meneses, spokesperson ng Army’s 2nd Infantry Division, kinabibilangan ng isang Air Force pilot at dalawang crew ang agad na namatay sa crash.,Ang sugatang pasahero ng huey helicopter agad dinala sa AFP Medical Center.,Nangyari ang trahedya kaninang alas-3:00 ng hapon sa Sitio Hilltop, Barangay Sampaloc, Tanay, Rizal.,Napag-alamang galing sa Camp Capinpin sa Region 4A ang helicopter matapos magsagawa ng training ng Air to ground and disaster rescue operation sa 60 sundalo ng 2nd Infantry Division at 12 kasapi ng PNP.,Sinasabing tapos na ang pratical exercise para sa nasabing araw pero nagkaroon ng trouble ang nasabing chopper habang naglalanding.,Tumanggi munang isapubliko ang pangalan ng mga biktima dahil hindi pa na-aabisuhan ang pamilya ng tatlong nasawing sundalo.",, 3 sundalo patay
Sayang si Gina – Duterte,,"Nagbigay na ng komento si Pangulong Rodrigo Duterte sa pagreiect ng Commission on Appointments (CA) confirmation ni Environment Secretary Gina Lopez.,Nagpahayag ng kalungkutan ang Pangulo sa sinapit ng kalihim.,“Sayang si Gina. I really liked her passion,” bahagi ng talumpati ni Pangulong Duterte sa 27th Philippine Orthopedic Association Mid-Year Convention sa Davao City kanina.,Binanggit pa ng Pangulo na hindi niya maaring saklawan ang kapangyarihan ng CA sa confirmation ni Lopez.,“The President appoints but the appointee has to undergo the scrutiny of the Commission on Appointments,” anang Pangulo.,Binigyang-diin pa ni Duterte na wala siyang magagawa sa pasya ng mga miyembro ng CA dahil sadyang sa demokrasya, “lobby money talks” o nagagamit ang pera sa ganitong proseso para impluwensyahan ang isang desisyon.,“Democracy eh, lobby money talks, I can’t control everything,” giit pa ni Duterte.,Inihayag pa ni Pangulong Duterte na kinikilala at iginagalang niya ang umiiral na prinsipiyo ng checks and balance kaya dapat sundin ang desisyon ng CA na bahagi ng Lehislatura at nasa labas ng Ehekutibo.,Samantala wala pang inilalabas na anunsyo ang Office of the President sa posibleng magiging kapalit ni Lopez.",,
Kaliwa target ang puwesto ni Lopez,,"Nagpahayag ng interes ang makakaliwang grupo sa posisyong babakantehin ni Department of Environment and Natural Resource (DENR) Secretary Gina Lopez na nireject ng Commission on Appointments (CA).,Sa press briefing ng Makabayan bloc sa Kamara, sinabi ni Anakpawis party-list Rep. Ariel Casilao na kasama ang DENR sa mga ahensya ng gobyerno na inalok ni Pangulong Rodrigo Duterte sa makakaliwang grupo noong Mayo 2016.,Bukod sa DENR ay inalok din ni Duterte ang Department of Social Welfare and Development (DSWD), Department of Labor and Employment (DOLE) at Department of Agrarian Reform (DAR).,Gayunpaman, tanging ang DSWD na pinamumunuan ngayon ni Secretary Judy Taguiwalo at DAR na pinamumunuan naman ni Secretary Rafael Mariano ang napunta sa makakaliwang grupo.,“Kung ibubukas muli ni Pangulong Duterte, ay malugod naming pag-uusapan. We already have list before na pupuwede naming irekomenda kay Pangulong Duterte,” ani Casilao.,“Kung ibubukas niya ito sa CPP-NPA of course they will be the ones to identify or to nonimate coming from progressive,” dagdag pa ng mambabatas.,Samantala, hindi naman ipinagtaka ni ACT Teachers party-list Rep. Antonio Tinio na nabasura ang appointment ni Lopez sa DENR dahil nagkaroon umano ng direktang ‘representasyon” ang mining interest sa CA.",,
Walang ‘lobby money’ sa reject Gina,,"Itinanggi ng isa sa mga miyembro ng Commission on Appointment (CA) sa Mababang Kapulungan ng Kongreso na umiral ang “lobby money” kaya nireject ng komisyon ang appointment ni dating Department of Environment and Natural Resources (DENR) Sec. Gina Lopez.,Sa phonepatch interview kay Isabela Rep. Rodito Albano, isa sa 12 House contingent sa CA, walang dahilan aniya para magkaroon ng lobby money para tanggalin si Lopez sa DENR.,Ginawa ni Albano ang pahayag matapos manghinayang si Duterte sa pagreject ng CA kay Lopez at nagsalita umano ang lobby money.,“Who will pay us, yung mga miners eh sarado nga sila. Tingin mo magbabayad sila, hindi naman sila nakakasirugado kung yung next secretary ganun din ang policy di ba,” ani Albano.,“Malay mo kung si President Duterte ang pumalit talaga kay Secretary Gina eh di nayari silang lahat. Why do they pay. I don’t see any reason for them to lobby for the rejection of Gina, no body approaches us,” dagdag pa ng kongresista.,Maliban dito, kung nagkaroon umano ng lobby money, hindi close fight ang botohan sa CA.,Hindi sinabi ni Albano ang kanyang boto dahil idinaan umano sa secret balloting ang desisyon sa appointment ni Lopez.,Inamin naman ni A Teacher party-list Rep. Julieta Cortuna, isa din sa miyembro ng CA na bumoto ito laban sa appointment ni Lopez dahil nakukulangan umano ito sa trabaho ng kalihim.",,
Nene nalunod sa family outing,,"Sa halip na masayang pagsasama-sama ay na­ging trahedya ang isang family outing ng isang mag-anak matapos na malunod ang isang 6-anyos na babaeng kasama nila nang mapabayaang nag-iisa sa swimming pool sa Lungsod ng Navotas kamakalawa ng hapon.,Sa ulat ng Navotas City Police, ganap umanong alas-kuwatro pasado ng hapon nang maganap ang insidente sa Angels Anne Swimming Pool sa Rosas St., Barangay Tanza ng nasabing lungsod.,Kasalukuyan umanong nagpapahinga ang pamil­ya-Hilario sa kanilang cottage nang hindi mapansing nagtungo pala ang biktimang si Pomela Reign Hilario ng Barangay San Jose ng nasabing lungsod sa adult pool na nasa mahigit anim na talampakan ang lalim.,Kung hindi pa nagtungo sa nasabing pool ang ilang mga miyembro ng pamilya upang muling mag­lublob ay hindi pa sana nila makikita ang biktimang nakasubsob na at hindi na gumagalaw. Agad nila itong sinaklolohan at isinugod sa Quinto Polyclinic ngunit hindi na rin pinalad pang mabuhay ang biktima at patay na umano nang dumating sa nasabing pagamutan.,Sa ngayon ay patuloy pa rin ang pagsasagawa ng imbestigasyon ng pulisya, inaalam na rin kung may kapabayaan din sa hanay ng pamunuan ng nasabing resort at kung may sapat na life guard doon.",,
"Impeachment complaint vs Leni, puro kasinungalingan",,"Pawang kasinungali­ngan ang nilalaman ng impeachment complaint na inihanda ng mga kritiko ni Vice President Leni Robredo o ang “Impeach Leni Movement” subalit hindi pa naihahain dahil wala pang nag-eendorso.,Ito ang iginiit ni Atty. Barry Gutierrez, legal adviser ni Robredo, ukol sa impeachment complaint na ihahain sana ng grupo nina Atty. Trixie Angeles at Bruce Rivera noong Martes subalit naudlot dahil hindi inendorso ng isa sa mga nilapitan nila na si PBA partylist Rep. Jericho Nograles.,Sinabi ni Gutierrez na hindi nakakabigla na nagpasa ng kopya ng impeachment complaint sa Kamara ang mga kritiko ni Robredo dahil bahagi aniya ito ng kampanya para agawin ang posisyon ng bise presidente.,Dahil dito, maging ang basehan umano ng reklamo laban kay Robredo ay ibinase lang sa kasinungalingan tulad ng paggamit umano ng bise pesidente sa pondo ng Housing and Urban Development Coordinating Council (HUDCC) sa kanyang biyahe sa Amerika.",,
"Janitor noon, abogado ngayon",,"Mistulang isang pelikula na mula sa isang mahirap na pamilya ay nakaahon sa buhay.,Ito ang nangyari sa isang dating janitor ng Commission on Elections (Comelec) na kabilang sa 3,747 bagong abogado na pumasa sa 2016 Bar examination.,Si Ramil Comendador ay umani ng papuri sa mga netizens dahil sa pagsusumikap nito para marating ang tagumpay.,Agad namang nagparating ng pagkilala si Comelec Chairman Andres “Andy” Bautista kay Comendador sa pamamagitan ng Twitter account nito na nagsabing maaaring maging executive officer ito ng poll body.,“Commending @COMELEC’S Ramil Comendador who started out as a utility worker with us. By passing the 2016 Bar exam, he can now become an EO!,” sa twitter message ni Bautista.,Nakatakdang manumpa bilang bagong abogado si Comendador sa Mayo 22.",,
Labor groups tutulong vs abusadong employers,,"Kasunod ng naging utos ni Pangulong Rodrigo Duterte na magsagawa ng pag-iinspeksyon laban sa mga abusadong employers, handang tumulong ang mga manggagawa na maipatupad ito sa lalong madaling panahon.,Ayon sa labor group na Associated Labo­r Unions (ALU), inap­ru­bahan ng Pangulo ang deputization ng mga labor federations at trade union na lumahok sa pag-iinspeksyon ng pamahalaan sa mga pinagtatrabahuhan ng mga manggagawa at pagdami ng bilang ng mga employers na hindi sumusunod sa itinatakda sa general labor standards at occupational safety and health.,Sa kasalukuyan, ay nasa 1 milyon ang workplace establishments sa buong bansa subalit nasa 550 Labor Law Compliance Officers (LLCO) lamang.",,
Pag-ulan ng yelo dadalas ngayong Mayo,,"Posibleng makaranas ng madalas na pag-ulan ng yelo o hale gayundin ang pagkakaroon ng buhawi o tornado ngayong buwan.,Batay ito sa pag-aaral sa panahon ng meteorologist na si Nathaniel Cruz kasabay ng kanyang pahayag na sa buwan ng Mayo maaaring magsimula ang panahon ng tag-ulan.,Maaari rin aniyang makaranas ng malimit na thunderstorms o mga pag-ulan na may kasamang pagkulog at pagkidlat tuwing hapon at gabi bagama’t magiging maalinsangan sa umaga.,Gayunman, sinabi ni Cruz na sa pagsapit pa ng Hunyo ay inaasahan nang bababa ang temperatura.,Kinumpirma naman ng Philippine Atmospheric Geophysical and Astronomical Services Administration (PAGASA) na isa hanggang dalawang bagyo ang posibleng mabuo ngayong buwan subalit hindi pa aniya opisyal na maidedeklara ang panahon ng tag-ulan.,Samantala, umulan ng yelo na kasinlaki ng butil ng mais sa bayan ng Wao, Lanao del Sur noong Martes ng hapon.,Ayon kay Bea Rose Salvador ng Wao Municipal Disaster Risk Reduction and Management Office, umabot sa tatlumpung minuto ang pag-ulan ng yelo na kasabay ng hampas ng malakas na hangin.",,
VisMin Bar topnotchers,,"Nagpaabot ng pagbati ang Malacañang sa mahigit 3,000 Bar examination passers kung saan namayagpag at nanguna ang mga examinees mula Visayas at Mindanao.,“Congratulations to the 3,747 examinees who passed the 2016 Bar Examinations,” nakasaad sa mensahe ni presidential spokesperson Ernesto Abella.,Ayon sa palace spokesman, nananalig sila na marami sa mga nagtagumpay sa pagsusulit ang makikiisa at tutulong sa gobyerno.,Inanunsyo kahapon ng Korte Suprema ang mga nangibabaw sa 2016 Bar examinations kung saan nanguna sina Karen Mae Calam na nagtapos mula sa University of San Carlos sa Cebu na nakakuha ng gradong 89.05%; Alanna Gayle Ashley Khio (Silliman University), 88.95%; Fiona Cristy Lao (University of San Carlos) at Athalia Liong (Andres Bonifacio College), 88.8% ; Allana Mae Babayen-on (University of San Agustin), 88.75%; Justin Ryan Morilla (Ateneo de Davao University), 88.4%; Mark Dave Camarao (Northwestern University), 88.1%; Anne Margaret Momongan (University of San Carlos), 87.8%; Jefferson Gomez (University of San Carlos), 87.7%; Nia Rachelle Gonzales (University of Batangas) at Marie Chielo Ybio (Silliman University), 87.5%; Andre Stephen Liu (Silliman University), 87.45%.,Ayon sa SC, ang 2016 Bar exams ang may pinakamataas na naitalang passing rate sa huling 16 na taon.,Nabatid din na ang Top 10 graduates ay ga­ling sa Visayas at Min­danao.",,
BATO DAPAT SIBAK NA SA SECRET JAIL,,"Masuwerte si Philip­pine National Police (PNP) director general Ronaldo “Bato” dela Rosa dahil sa Pilipinas ito nanunungkulan, dahil kung nagkataon sa ibang bansa nangyari ang “secret jail” na natuklasan sa Tondo, Manila ay tanggal agad siya sa kanyang puwesto.,Ito ang tinuran ni House minority leader Danilo Suarez kahapon sa kanilang press conference ukol sa secret jail na natuklasan ng Commission on Human Rights (CHR) sa Manila Police District (MPD) Station 1 sa Raxabago, Tondo Manila kamakailan.,“In some areas, in other countries, this is enough…for the….no less than the Chief of the PNP to resign,” ani Suarez subalit sa Pilipinas ito nangyari kaya tuloy sa panunungku­lan si Dela Rosa.,Sa nasabi ding press conference, sinabi ni House senior deputy minority leader Lito Atienza na naka­katakot ang pagtanggol ni dela Rosa sa mga pulis na sangkot sa secret jail.,“Matakot tayong lahat, ‘pag iyan ay hindi na-correct at meron pa ta­yong death penalt­y na ipapasa,” ani Atienza matapos ipagtanggol ni dela Rosa ang secret jail at nagbubulagbulagan sa criminal activities ng kanyang mga pulis.,“Malaki ang problema niya, he has to change his attitude in leading the PNP or he has t2o be change by somebody else. This is disturbing. Eye opener na ito but his eyes is closed shut with what, biased thinking that his policemen could not do anything wrong,” ani Atienza.,Naniniwala si Atienza na katiwalian ang dahilan kung bakit mayroong sec­ret jail sa nasabing presinto dahil ang mga ikinulong sa makipot at hindi maka­taong kulungan ay ipinatutubos ng aniya’y hanggang P50,000.,Samantala, imbes na kampihan ang posisyon ni dela Rosa, nanindigan si administration Sen. Alan Peter Cayetano na kailangang may managot na police officer sa nadis­kubreng “secret jail”.,“Kasuhan ang dapat kasuhan,”diin ni Cayetano.,Ayon pa sa senador, hindi dapat kinukunsinte ang pang-aabuso ng mga pulis dahil nakakasira ito sa PNP bilang isang institusyon.",,
Atong Ang no.1 target vs gambling war,,"Tinukoy ng Philippine Charity Sweepstakes Office (PCSO) na ang jai-alai operator na si Atong Ang ang “primary target” ni President Rodrigo Duterte sa kanyang Executive Order No. 13 na nagdedeklara ng all-out war sa illegal gambling.,Sa isang statement, binigyan-diin ni PCSO Chairman Jose Jorge Corpuz na ang state-sanctioned Small Town Lottery ay ang tanging numbers game na pinapayagan na makapag-operate sa ilalim ng Duterte administration.,“He (Ang) is the primary target of EO 13. Meridien is illegal and other bookies on the street. What we want is to show that STL is the only legal numbers game in the country and all others are illegal,” ani Corpuz.,Pinirmahan ni PDU30 ang EO 13 noong Pebrero para limitahan ang operasyon ng online gaming licenses na ipinagkaloob ng freeport zones na Cagayan Economic Zone Authority (CEZA), Aurora Pacific Economic and Freeport Authority (Apefo) at Authority of the Freeport of Bataan (AFAB).,Ayon kay Corpuz, ang EO13 ay naging ilegal kay Ang dahil kumukuha ito ng pusta sa labas ng Cagayan gayong ang lisensya niya ay inisyu ng CEZA.,Samantala, pinaim­bestigahan ni Senador Antonio Trillanes ang alegasyon ni Ang na balak siyang ipapatay nina Justice Secretary Vitaliano Aguirre at National Security Adviser Hermogenes Esperon dahil sa gambling operation.,Si Ang ang nag-o-operate ng virtual jai-alai number games sa pamamagitan ng Meridien Vista Gaming Corp. na nakabase sa Cagayan Freeport.",,
Malawakang ‘free wifi’ malapit na,,"Malapit nang maramdaman ng mga Filipino ang malawakang free wifi matapos lumusot sa ikatlo at pinal na pagbasa sa Kamara ang panukalang nag-aatas sa pamahalaan na maglagay ng libreng wifi sa mga pampublikong lugar.,Sa ilalim ng House Bill 5225 ng Kamara, la­lagyan ng free wifi connection ang mga tanggapan ng gobyerno hanggang sa mga local government units at sa mga pampublikong paaralan. Ang Senate version ng nasabing panukala ay matatandaang inaprubahan na sa Senado noong Marso kaya naman sa pagpasa ng bersyon ng Kamara ay asahan na umano na malapit na itong maging ganap na batas.,Samantala, iginiit ni Kabataan partylist Rep. Sarah Elago na sa oras na maging batas ay dapat paspasan na ang pagpapalagay ng free wifi upang agad nang matamasa ng taumbayan, malaking tulong umano lalo sa pag-aaral ng mga kabataan na ngayon ay nasa digital era.,Hirit din ni Elago na hindi sapat na kabitan o magkaroon lamang ng free wifi, bagkus dapat tiyakin na maaasahan ang malakas at mabilis na internet connection nito.",,
2 US bombers lumipad sa Korean Peninsula,,"Inamin ng Estado­s Unidos na dalawan­g beses noong nakaraan­g linggo lumipad ang kanilang Air Force B-1 bombers sa Korean Pe­ninsula.,Ayon sa ulat ng CNN, sinabi ng US Air Force na dalawang US B-1 bom­bers mula sa Andersen Air Force na naka-base sa Guam ang nagtungo sa Korean Peninsula at nagsagawa ng joint drill kasama ang Air Force ng South Korea at Japan.,Magkahiwalay rin ang B-1 bombers na nagtungo sa South Korea noong Abril 26 ayon sa isang US defense official.,Ang naturang misyon ay matagal na umanong plinano ng tatlong bansa subalit nagdesisyon ang mga ito na itago na lang muna upang hindi tumaas ang tensiyon sa lugar.,Ngunit ayon sa Pyongyang, ang hakbang ng US ay sinadya umano para sa “military provocation”.,Sinabi naman ni South Korean Defense Ministry spokesman Moon Sang-gyun na ang pag-deploy ng US bombers ay bahagi ng kanilang kasunduan para tugunan ang nuclea­r missile threat ng North Korea.",,
REJECTED!,,"Tuluyan nang ibinasura ng makapangyarihang Commission on Appointments (CA) ang ad interim appointment ni Environment and Natural Resources Secretary Gina Lopez matapos na dumaan ito sa mahabang deliberasyon at pagdinig.,Idinaan sa secret voting ang pagbibigay ng boto ng mga miyembro ng komisyon sa nominasyon ni Lopez.,Sa sponsorship speech ni Senador Manny Pacquiao, chairman ng CA committee on environment, sinabi nitong 13 miyembro ng komisyon ang bumoto kontra kay Lopez na sapat na botong kailangan para ibasura ang nominasyon ng kalihim.,Inamin ng senador na gustuhin man niyang makumpirma si Lopez, ngunit wala siyang magawa kundi igalang ang desisyon ng mayora.,“The vote did not go as I “personally wanted” to be but the decision of the majority should be respected,” ayon pa kay Pacquiao na isa sa mga sumusuporta kay Lopez.,“To Gina, I truly admire your passion and love for the environment, your dreams to make the brown fields turned into green, the water to be clean and clean fresh air surround our land. Dama ko ang iyong malasakit sa kalikasan,” ayon pa sa talumpati ni Pacquiao.,Bukod kay Pacquiao, tumayo rin sa plenary sina Sens. Vicente Sotto, Francis Pangilinan, JV Ejercito at Loren Legarda upang ipahayag ang kanilang botong pagpabor sa nominasyon ni Lopez.,Dumaan sa mahabang deliberasyon at pagdinig ng komisyon ang appointment ni Lopez na pawang nakasentro kaugnay sa kontrobersyal na pagpapasara nito ng mining operations.,Naging emosyonal naman si Lopez sa pagharap nito sa mga mamamahayag matapos ibasura ang kanyang nominasyon.,Ngunit ayon pa sa kanya, hindi niya kontrolado ang bumubuo ng komisyon.,Hindi itinago ni Lopez ang sama ng loob sa mga bumoto laban sa kanya na pinaniwalaan niyang inuuna umano ang business interest kaysa sa interes ng bayan.,Sa kabilang banda, respetado ng Malacañang ang desisyon ng CA.,“The President is attending to the possible replacement,” sabi pa ni presidential spokesperson Ernesto Abella.",,
"Pagkatapos ni Trump, Pres. Xi Jinping tumawag din kay Duterte",,"Para sa Palasyo ng Malacañang, ‘very important’ ang tawag ni Chinese President Xi Jinping kay Pangulong Rodrigo Duterte, ilang araw lamang ang lumipas matapos ang tawag ni US President Donald Trump.,Ayon kay Presidential Spokesperson Ernesto Abella, nangyari ang pag-uusap ni Duterte at Xi Jinping noong Miyerkules ng hapon at tumagal ito ng halos 26-minuto.,“It’s a very important call. It covered … actually, may actual caucus siya. Pero unang-una, in-affirm ng Presidente iyong kanilang pagkakaibigan between the Philippines and China. Katulad ng mga positive na mga engagement natin, then tungkol sa regional at saka sa mga international developments,” wika ni Abella.,Hindi eksaktong inilahad ni Abella ang naging usapan ng dalawang president e, pero siguradong nakatutok umano ito sa pagpapalakas ng ugnayan ng Pilipinas at China sa hinaharap.,“Mahalaga po iyan siguro, unang-una, it should help the Filipinos to understand and put in perspective China sa ating buhay, in our region. Ibinabalik po kasi ng Presidente yong ating Asianess ‘no, na mahalaga po na ang ating relationships are—patutunayan ulit natin makitungo sa ating mga kapitbahay,”giit ng tagapagsalita., Katulad ng naging paksa ng pag-uusap nila ni US President Trump, nabanggit din sa phone chat ni Duterte at Xi Jinping ang posisyon at bagong development sa tumitinding iringan sa Korean Peninsula., “Itong concern na ito ay concern na shared din po ng mga ASEAN leaders. At komo chair tayo, ang Pilipinas, ang Presidente na rin also took the initiative to voice the … ang concerns natin. Ang ano niya po is to make sure na magkaroon po talaga ng peace dito po sa ating region, hindi lang po sa Pilipinas kung hindi sa buong region natin,” ani Abella., Parehong nangangamba ang China at Pilipinas sa posibilidad na malaki ang magiging epekto kung sasabog ang digmaan sa Korean Peninsula., “Ang ano po niya, ang talagang in-emphasize ng Presidente iyon pong pangangailangan, the need to restrain in dealing with the Korean Peninsula,” anang tagapagsalita",,
FBI agent nagpakasal sa IS,,"Kinumpirma ng Estados Unidos na isang tauhan ng Federal Bureau of Investigation (FBI) ang nagpakasal sa isang miyembro ng Islamic State (IS).,Ayon sa ulat ng Agence France-Presse, nahulog ang loob ng FBI translator sa isang miyembro ng Islamic State group mula sa Germany kaya ito nagpakasal sa terorista.,Kinilala itong si Daniela Greene na mayroong “top secret” security clearance na inatasan umano ng mga awtoridad na mag-espiya sa naturang IS member.,Base sa court documents, lumalabas na nagpaalam si Greene sa kanyang mga kasamahan sa Detroit office of the Federal Bureau of Investigation na tutungo ito sa Germany para makipagkita sa kanyang mga magulang noong Hunyo 2014.,Pero sa halip na pumunta sa Germany ay nagtungo ito sa Turkey at pumasok ito sa border para maki­pagkita at tuluyang magpakasal sa isang IS fighter.,Kinilala ang IS fighter na si Denis Cuspert, isang notorious at dating German rapper na kilala rin sa pangalang Deso Dogg.",,
"Gobyerno, napuno na sa katigasan ng ulo ng NPA",,"Nasaid na ang pasensya ng pamahalaan sa tuloy-tuloy na opensiba ng New Peoples’ Army (NPA) sa kabila ng umiiral na peace talks.,Pormal nang naghain ng reklamo ang peace panel ng pamahalaan sa Norwegian government laban sa armed-wing ng Communist Party of the Philippines (CPP) at National Democratic Front of the Philippines (NDFP).,Ayon kay government peace panel chairman Silvestre Bello III, ibiginay nila sa pamahalaan ng Norway ang kopya ng reklamo dahil ito ang nagsisilbing facilitator ng peace talks sa pagitan ng GRP at NDFP.,Nanindigan si Bello na hindi palalampasin ang serye ng pag-atake ng NPA dahil at kailangang may maayos na paliwanag dito ang mga negosyador ng CPP-NPA.,Dahil sa serye ng mga pag-atake habang nagaganap ang peace talks, sinabi ni Bello na tila nawawalan na ng control ang pamunuan ng CPP at NDFP sa kanilang mga guerilla sa kanayunan.,Ipinag-utos na rin ni Pangulong Rodrigo Duterte na imbestigahan ang kilos ng NPA upang masukat kung totoong sincere ang CPP at NDFP sa pakikipag-usap sa pamahalaan.",,
4 mangingisda pinaulanan ng bala,,"Apat na mangingisda ang sugatan nang paula­nan ng bala ng baril ng may 15 armadong kalala­kihan sa karagatang sakop ng Gingoog City, Misamis Oriental kahapon ng hatinggabi.,Sa ngayon ay patuloy na iniimbestigahan ng Magallanes, Agusan del Norte Police ang insidente na ikinasugat nina Roldan Delin, 39; Dennis Pinaso, 34; Teodoro Felisco Jr., at Dino Deligero, pawang­ residente ng Barangay Caloc-an, Magallanes, Agusan del Norte.,Sa salaysay ni Roldan Buhian, kasama ng mga biktima na sinuwerteng hindi tinamaan, nakatutok sa kanila ang armas ng mga suspek habang pinapahinto ang kanilang sasakyan para raw hulihin pero hindi sila tumigil dahil walang pangalan ang sinasakyang pump boats ng mga armado kaya pinaputukan sila.,Wika pa ni Buhian, kung mula sa Philippine National Police-Maritime ang nagpahinto sa kanila ay agad silang susunod pero wala silang nakitang patunay na kasapi sila at dahil sa pagdududa ay mabilis nilang tinakasan ang mga ito hanggang sa pa­putukan sila.,Nagsasagawa pa ng masusing imbestigasyon ang pulisya upang matukoy kung anong grupo ang namaril sa mga biktima.",,
Sawa na-hulicam,,"Nahagip ng cctv ins­talled camera sa footbridge ng Barangay Sampaloc 2, Dasmariñas City, Cavite, ang may halos 12 talampakang sawa na lumitaw pasado ala-una ng mada­ling-araw kamakalawa.,Ang sawa na kinakitaan ng sugat sa ibabang bahagi ng katawan ay posibleng lumabas ng kanyang lungga bunga ng mainit na panahon at gutom, ayon kay Dasmariñas City LGU IT consultant Reynor Calzado, nangga­ling ang sawa sa madamo at masukal na likurang bahagi ng footbridge.,Agad umanong nai­ta­wag sa kanila ng control room monitoring team, na nakabase sa basement ng Pagamutan ng Dasma­riñas, ang nakitang sawa at maingat na ni-rescue ng Dasmariñas City Rescue Team, nakatakdang i-turn over sa Provincial Environment and Natural Resources Office.,Tinayang may bigat na humigit kumulang sa 15 kilos ang may 4 hanggang 5 diametrong sawa.",,
Jail officer nalunod dahil sa paru-paro,,"Isang Cotabato City jail officer ang namatay nang malunod habang hinahabol na kuhanan ng litrato ang lumilipad na paru-paro sa Hidak Falls sa Barangay Kematu, T’boli, South Cotabato.,Patay na nang maiahon mula sa pinaghulugang talon ang biktimang si Leo Solinap, 37, binata, residente ng Korona­dal City.,Napag-alaman na nag­lalakad ang biktina nang mamataan nito ang makulay na paru-paro kaya naisipan nitong kunan ng litrato pero habang hinahabol ay nadulas ito at nahulog sa talon.,Nagkataon na malakas ang agos ng tubig sa nasabing falls kaya inanod ito hanggang mamatay.",,
"Umayaw sa revolutionary tax, tinodas",,"Dahil sa hindi pagbibigay ng “revolutionary tax” ay pinatay ang isang 59-anyos na magsasaka ng sinasabing mga rebeldeng New People’s Army (NPA) matapos itong dukutin sa kanilang bahay at pagbabarilin kamakalawa sa bayan ng Matnog, Sorsogon.,Kinilala ang biktimang si Noli Garlan, residente ng Purok 2 Barangay Senebiran ng nabatid na bayan, ito ay agarang nasawi matapos magtamo ng isang tama ng kalibre .45 sa ulo.,Samantala, nakilala naman ang tatlong suspek na dumukot at pumatay sa biktima na sina Noli Balute. Magkapatid na Betong at Allan Estavillo, kilalang mga rebelde at residente ng Barangay Tugas ng bayang ito.,Sa ulat na nakarating sa Police Regional Office (PRO) 5 sa Camp Simeon Ola, naganap ang insidente pasado alas-otso ng umaga nang dukutin ng mga suspek ang biktima dahil sa hindi umano nito pagbibi­gay ng “revolutionary tax” dahil sa mga inani nitong palay.,
­",,
"Rider sumabit sa bus, dedo",,"Patay ang driver ng isang motorsiklo samantalang sugatan ang angka­s nito makaraang ang sina­sakyan ng mga ito ay mabundol ng dalawang sasakyan sa Maharlika Highway, Barangay Balubad, Atimonan, Quezon kaha­pon ng madaling araw.,Batay sa imbestigasyon ng Atimonan Police, bandang ala-1:10 ng madaling araw habang tinatahak ng motorsiklong minamaneho ng biktimang si Wilfredo Alcantara ang kahabaan ng highway nang masabitan ito ng kasalubong na ‘di natukoy na sasakyan.,Nagbunsod ito upang tumilapon sa balikat nito ang back rider na kinila­lang si Jern Hally Tuazon.,Natumba naman sa highway ang motorsiklo at nasagasaan pa ng kasunod na Philtranco passenger bus (AIA 3052) na minamaneho ni Ma­no­lito Pontipedra Fermin.",,
"Mag-iina, patay sa drug ops",,"Apat katao kabilang ang tatlong mag-iina ang nasawi habang sugatan ang dalawang menor-de-edad nang madamay sa isinasagawang anti-narcotics operation sa Maguindanao kamakalawa.,Agad nasawi ang mag-iinang Minah Baluntintic, dalawang anak nito na sina Hassan, 5 at Maharba, 3 at isa pang hindi nakikilalang suspek na isang drug personality dahil sa tinamong mga bala sa katawan.,Tinamaan ng ligaw na bala ang mag-iina dahilan ng kanilang kamatayan.,Habang dalawang bata pa ang nasugatan kabilang ang 12-month old na si Aldrin at isa pa na kapwa isinugod sa Maguindanao Provincial Hospital.,Ayon kay Maguindanao Police Provincial Office director Sr. Supt Agustin Tello, sinalakay ng pinagsanib na puwersa ng Technical Support Platoon ng Maguindanao Police Public Safety Company, Rajah Buayan Municipal Police Station at 40th Infantry Battalion Philippine Army ang tahanan ni Willie Akil Utto na miyembro umano ng Bangsamoro Islamic Freedom Fighters (BIFF) sa Sitio Dansalan, Barangay Panadtaban, Rajah Buayan, Maguindanao.,Armado ng search warrant na inisyu ni RTC 12 Branch 16 Judge Alandrex Betoya ang raiding team nang isa­gawa ang operasyon kung saan habang papalapit pa lamang ang mga pulis at sundalo ay hinagisan na sila ng granada at pinaputukan ng grupo ni Utto gamit ang mga matataas na uri ng armas na resulta ng mahigit 20-minutong engkuwentro.",,
Imee gigisahin sa tobacco fund scam,,"Nais ng House commi­ttee on good government and public accountabili­t­y na ipaliwanag ni Iloco­s Norte Governor Imee Marcos ang naging pagga­mit nito ng P66.45M tobacco funds matapos na rin makatanggap ng reklamo ang Kamara na ang pondo ay ginamit para ipambili ng mga sasakyan na ang iba ay wala pang mga dokumento.,Ayon kay House Committee on Good Government Chairman Surigao Rep. Johnny Pimentel, umaasa silang dadalo sa ikalawang pagdinig ng Kamara si Marcos dahil kung hindi ito dadalo ay mapipilitan silang magpa­labas na ng subpoena.,Maliban kay Marcos, pinadadalo din sa susunod na pagdinig ang 7 opisya­l ng Sangguniang Panlalawigan at si Commission on Audit Chairperson Michael Aguinaldo.,Noong May 2 isinaga­wa ang unang pagdinig subalit wala pang naitatakdang petsa para sa ikalawang pagdinig ng komite.,Ipinaliwanag ni House Majority Leader Rodolfo Farinas na sa ilalim ng Republic Act 7171, ang 15% ng cigarette excise tax ay dapat mapunta sa special support bilang tulong sa mga tobacco farmers subalit lumitaw sa ilang ebidensya na ang pondo ay inilaan ng Ilocos Norte provincial government noong 2011 at 2012 para bumili ng 40 mini-cabs na ipinamaha­gi sa mga barangay; 5 second hand buses at 70 Foton mini trucks para sa mga munisipalidad.,Ang pagdinig ng House Committee on Good Government ay base sa House Resolution 882 na inihain ni Farinas.,Giit ng komite, mara­ming dapat na ipaliwanag si Marcos lalo at walang public bidding sa pagbil­i ng mga sasakyan, bukod pa sa ang ilan sa mga bene­ficiaries ng sasakyan ay umaangal na madalas silang masita ng LTO tuwing ginagamit ang mga nabiling sasakyan dahil wala itong mga dokumento.",,
46 patay sa suicide bombers,,"Aabot sa 46 katao ang nasawi habang 31 pa ang sugatan matapo­s umatake ang Islami­c State (IS) sa lugar na ki­naroroonan ng US-backed Syrian Democratic Forces (SDF) sa northeast Syria.,Sa ulat, sinabi ng Sy­rian Observatory for Human Rights, limang suicide bombers ang nagpasabog sa sarili sa loob at labas ng Hasakeh province sa Rajm al-Sa­libi kung saan naroroon ang checkpoint at refugee camp na malapit sa border ng Iraq.,Sinasabing ang SDF ay nakikipagbakbakan sa Islamic State sa Hasaka province na kontrolado ng Kurdish forces.,Kinumpirma naman ni adviser to the SDF Nasser Haj Mansour na ilan sa mga namatay ay mga sibilyan kabilang na ang ilang katao na tumatakas sa IS.",,
Mag-ingat sa pekeng DOLE inspector,,"Muling pinaaalalahanan ng Department of Labor and Employment (DOLE) sa lalawigan ng Bicol sa mga may-ari at empleyado ng mga kumpanya na doblehin ang pag-iingat at maging mapagmat­yag sa mga bogus na inspektor.,Sinasabing ang bogus na inspektor ay umiikot, nagpapakilalang taga-DOLE at nagbibigay ng notice of results na kung saan nakalagay ang samu’t saring paglabag umano sa DOLE at pagkatapos ay tatakutin ang kumpanya sabay hingi ng minimum na P5,000.,“Ang lehitimong notice of results ay iniiwan ng aming Labor Laws Compliance Officers (LLCOs) sa kumpanya pagkatapos mismo ng inspeksyon.,Ang lehitimong LLCO ng DOLE ay hindi inaatasang manghingi o kumuha ng pera sa kumpanya. Kung magkakaroon ng restitution ng monetary benefits sa mga empleyado ito ay ginagawa sa opisina ng DOLE. Kung magbabayaran sa loob ng kumpanya ang monetary benefits ay diretsong ibabayad sa empleyado at hindi dadaan sa kamay ng LLCO,” mariing tugon ni DOLE Bicol regional director Atty. Ma. Karina Perida-Trayvilla.",,
6 salisi nakorner sa airport,,"Anim ng miyembro ng Salisi Gang ang inaresto ng mga operatiba ng Manila International Airport Authority (MIAA) nang muntik nang makapambiktima ng isang pasaherong Hapones sa Ninoy Aquino International Airport (NAIA) kahapon.,Kinilala ni MIAA Ge­neral Manager Ed Mon­real ang mga suspek na sina Noimel Javier, Gerry Alegre, Estela Ramirez, Joy Vinto, Ben Santos at Joseph Reyes.,Base sa salaysay ng ‘di na pinangalanang Hapones, nilaglagan daw siya ng dalawang pirasong 20 pesos na papel sa harap niya para ma­baling ang pansin nya at saka i­nagaw ng isang miyembro ang kanyang bag. Mabuti na lamang ay hindi nagtagumpay ang grupo dahil sa mahigpit ang pagkakahawak nito sa kanyang bag.,Matapos ang komosyon sa naganap na agawan sa bag, kaagad na sumibat ang grupo lulan ng isang van at kaagad namang sinumbong ng biktima ang nangyari sa mga awtoridad ng MIAA.,Makalipas ang sampung minuto, naispatan ang van na sinasakyan ng grupo sa lugar at kaagad nagdispatsa ng airport police hanggang sa hindi na nakapalag ang mga ito nang arestuhin sa pamumuno ni APO2 Pataya.,“We are not stopping with our efforts to rid NAIA of bad elements. This cleansing drive would be relentless,” ani Monreal.,Ang grupo ay dinala sa Pasay City Fiscal’s Office para imbestigahan.",,
"Malacañang, kapit sa China at Russia kahit ayaw ng mga Pinoy",,"Walang balak dumistansya ang Palasyo ng Malacañang sa dalawang komunistang bansa tulad ng Russia at China kahit mas maraming Pinoy ang ayaw dito.,Sa survey ng Pulse Asia nitong Marso 15-20, nasa 37% lamang ang nagpahiwatig ng tiwala sa China, habang 42% ang nagtitiwala sa Russia.,Kulelat ang mga naturang bansa kung ikukumpara sa tiwalang ibinibigay ng mga Filipino sa Amerika na pumalo sa 79%; Japan, 75%; Australia, 69%; at Great Britain, 53%.,Nanawagan na lamang ng pag-unawa si Presidential Spokesperson Ernesto Abella sa mga Pinoy.,“The Duterte administration is charting the path of broader diplomatic relations with the international community, and the renewed ties with Russia and China provide a healthy opportunity to appreciate and understand these two countries,” wika ni Abella.,Sinabi ni Abella na walang ibang hangad ang Pangulo kundi magkaroon ng kaalyadong bansa na tutugon sa pangangailangan at interes ng Pilipinas, gayundin ang layong palawakin ang diplomatic relation sa China at Russia.,“As the President charts an independent foreign policy, the public needs a deeper understanding of the need for expanding our diplomatic horizons?? Our enhanced relations with China and Russia will bolster our international relations and give us more room to grow, expand, and become more rooted as we get to know ourselves better as a nation in a community of nations,”giit ng tagapagsalita.",,
"Kung sa ibang bansa, ‘katay’ na si Bato – solon",,"Masuwerte pa rin daw si Philippine National Police (PNP) director general Ronald “Bato” dela Rosa dahil sa Pilipinas ito naging hepe ng national police – dahil kung nagkataon na sa ibang bansa nangyari ang ‘secret jail’ – siguradong tanggal na umano ito sa puwesto.,Ito ang reaksyon ni House minority leader Danilo Suarez sa kanilang press conference ukol sa secret jail na natuklasan ng Commission on Human Rights (CHR) sa Manila Polic District (MPD) Station 1 sa Tondo, Maynila.,“In some areas, in other countries, this is enough…for the….no less than the Chief of the PNP to resign,” giit ni Suarez.,Samantala, giit naman ni House senior deputy minority leader Lito Atienza, lubhang nakababahala ang pagtatanggol ni Dela Rosa sa mga pulis na sangkot sa secret jail.,Ayon kay Atienza malaki ang problema ng PNP chief dahil nagbubulag-bulagan ito sa mga ginagawang kabulastugan ng mga pulis.,“Malaki ang problema nya, he has to change his attitude in leading the PNP or he has to be change by somebody else. Thid is disturbing. Eye opener na ito but his eyes is closed, shut with what, biased thinking that his policemen could not do anything wrong,” ani Atienza na dati ring naging mayor ng Lungsod ng Maynila.,Naniniwala si Atienza na katiwalian ang dahilan kung bakit mayroong secret jail sa nasabing presinto dahil ang mga ikinulong sa makipot at hindi makataong kulungan ay ipinatutubos ng aniya’y hanggang P50,000.,“What was discovered there obviously corruption. Hindi registered ang hinuhuli nila dun subject for negotiation…hinihingan ng P50,000 bawat ulo para marelease at wala nga namang record, what do you call that?,” giit pa ng mambabatas.",,
PULIS TODAS SA TANDEM,,"Patay ang isang aktibong pulis nang pagbabarilin ng hindi pa nakikilalang riding-in-tandem kahapon sa Taguig City.,Namatay noon din sa pinangyarihan ng insidente ang biktimang si PO3 Romeo Palconit Jr., nasa hustong gulang at nakatalaga sa Pasay City Traffic Enforcement Unit sanhi ng tinamong apat na bala ng hindi pa mabatid na kalibre ng baril sa iba’t ibang bahagi ng katawan.,Sa ngayon ay inaalam pa ng Taguig City Police ang pagkakakilanlan ng dalawang armadong suspek na sakay ng isang motorsiklong walang plaka.,Base sa ulat na natangggap ng Southern Police District (SPD), alas-3:45 ng hapon nang maganap ang insidente sa panulukan ng East Service Road at C-5 Road, Western Bicutan, Taguig City.,Sa imbestigasyon ng pulisya, papunta na sa kanyang duty ang biktima sakay ng SYM Motorcycle na may plakang NE 81248 nang biglang sumulpot ang dalawang armadong lalaki na magkaangkas sa motorsiklo at pinagtulungang barilin ang una.,Nang masigurong napatay ng mga suspek ang biktima ay nagsitakas na ang mga ito.,Agad namang rumes­ponde ang mga tauhan ng Police Community Precinct (PCP) 1 subalit patay na nang datnan si PO3 Palconit sa lugar.,Patuloy na nagsasagawa ng masusing imbestigasyon ang mga awtoridad hinggil sa insidente.",,
Sotto nag-sorry sa kanyang “na-ano lang”,,"“Kung minasama nila, I’m sorry. They don’t understand the joke.”,Ito ang mabilis na naging tugon ni Senator Vicente “Tito” Sotto III sa hinihinging public apology ng Gabriela Party-list hinggil sa naging remarks ng una kay Department of Social Welfare and Development Sec. Judy Taguiwalo sa pagiging solo parent nito.,“Kung ako’y napakasamang tao para sa kanila, then I apologize, masama akong tao,” ayon pa kay Sotto.,Sa confirmation hearing ni Taguiwalo sa Commission on Appointments itong Miyerkules ng hapon natanong ni Sotto ang kalihim sa personal nitong buhay.,“Just on the lighter side, Senator (Franklin) Drilon and I were looking at the personal information about you and you have two children, daughters ba or sons? But you’re single?” tanong ni Sotto.,“Two daughters,” tugon naman ni Taguiwalo.,“Two daughters. But you’re single?” tanong muli ng Senador.,“My life has never been a normal one. I never had a ‘mother, father, children’ kind of thing, except when I was growing up in Bacolod,” ani Taguiwalo.,“Remember, I graduated from UP in 1970. I did organizing work. 1972 to 1986, it has been life underground or in prison. So, my stories would be different from the stories of those who have gone through UP, a corporation,” dagdag pa ng Kalihim.,“Ah in street language, when you have children and you’re single ang tawag diyan ‘na-ano lang,’” komento ni Sotto na naging dahilan kung bakit may mga tumawa sa hearing na iyon.,“Thank you, you have my 100 percent support, Madame Secretary,” pahabol ni Sotto.,“Senator Sotto, I teach women’s studies in UP so we respect all kinds of families, and that includes solo parents. Thank you,” agarang sagot naman ni Taguiwalo.,Kung hihimayin nang husto ang binitiwang komento ni Sotto kay Taguiwalo, iba-iba ang puwedeng maging ibig sabihin nito kung kaya’t kahit hindi singe parent, single mom, ay nasaktan sa linya ng mambabatas, isa na ang celebrity na si Lea Salonga.,Ano nga ba ang posibleng nasa likod ng “na-ano lang” ayon sa publiko?,– Naanakan,
– Naisahan,
– Nagamit,Sa controversial remarks ni Sotto dumipensa ito at sinabing biro lamang ang kanyang binitiwang “na-ano lang”.,Paglilinaw ng mambabatas, bago pa man ang tanong kay Taguiwalo, binigkas na nito ang mga salitang “on the lighter side”.,“I have two daughters who are separated, who are single and have children. So I don’t think there should be any big fuss about it,” depensa ni Sotto.,“Perhaps some people were overly sensitive or perhaps they didn’t realize that it was the CA,” ayon pa sa kanya. “Perhaps these are just people who are really not my fans, so to speak. Baka mga pakontra lang sa’kin iyan na kahit ano makita sakin ay pakontra na,” dagdag pa nito.,Bago naging senador, kilala nang komedyante si Sotto buhat pa noong pagsisimula ng TV noontime show na Eat Bulaga. Isa rin siya sa malutong magbiro sa situational comedy TV show na Iskul Bukol.",, joke niya hindi ma-gets
"Kababaihan, sumabog sa “naano lang” ni Sotto",,"Uminit ang ulo ng grupong Gabriela kay Sen. Vicente “Tito” Sotto III matapos insultuhin ang umano’y pagiging solo parent ni Department of Social Welfare and Development (DSWD) Secretary Judy Taguiwalo.,“We demand apology from Sen. Sotto,” ayon sa Gabriela na kinakatawan nina Reps. Emmi de Jesus at Arlene Brosas.,Ayon sa grupo, hindi lamang si Taguiwalo ang ininsulto ni Sotto kundi lahat ng mga ‘solo parents’ o mga babaing nagkaanak na hindi kasal.,Naungkat sa confirmation hearing ng Senado na si Taguiwalo ay may dalawang anak na babae subalit walang asawa.,Imbes umano na hangaan ni Sotto ang mga solo parent dahil mag-isang itinataguyod ang mga anak –tila panunuya at pang-iinsulto umano ang bansag sa mga ito ng senador.,Ginawa nina De Jesus at Brosas ang nasabing pahayag matapos sabihin ni Sotto sa confirmation hearing ni Taguiwalo sa Commission on Appointment (CA) na ang mga babaing may anak na wala asawa ay “naano lang”.,“The senator clearly went out of bounds, insinuating malice at Taguiwalo who raised her two children as a solo parent, dubbing such as “na-ano”,” giit ng Gabriela.,“Solo parents, including the DSWD secretary should in no way be at the receiving end of such insults,” pagdidiin ng grupo.",,
Preso tinamaan ng heat stroke,,"Dahil sa matinding init ng panahon at sobrang sikip ng kulungan, isang preso ang na-‘heat stroke’ sa loob ng detention cell ng Station Investigation Detective Ma­nagement Branch (SIDMB) ng Pasay­ City Police kahapon.,Sa nga­yon ay ginagamot sa Pasay­ City General Hospital (PCGH) ang inmate na si Arnel Olbido, nasa hustong gulang at may kasong Attempted Arson.,Ayon sa imbestigasyon ng Pasay City Police, naganap ang insidente alas-singko ng hapon sa detention cell ng SIDMB.,Nakatakda nang lu­mabas ng kulungan si Olbido nang bigla itong bumagsak, kung kaya’t kaagad itong inilabas sa mala-sardinas na selda nito.,Kaagad namang dinala ng Pasay City Rescue Team sa naturang pagamutan si Olbido.,Ayon­ kay SIDMB Chief Inspector Rolando Baula, sanhi ng matinding init ng panahon at masikip na kulungan ang dahilan upang atakihin ng heat stroke ang nasabing preso.,Base sa record, si Olbido ay pangatlo­ sa naitalang preso na tinamaan ng heat stroke sa naturang selda.",,
"“P36M sinisiw ni Bongbong, e ako hirap na hirap sa P8M!”",,"Imbes na mainsulto sa nakarating sa kanya na pagmamaliit diumano ng nagpoprotestang si vice presidential candidate Bongbong Marcos sa hirap na pag­likom niya ng cash bond, tila ikinatuwa pa ito ni Vice President Leni Robredo.,Dahil patunay umano ito na hindi nagnakaw ang kanyang esposong si dating alkalde at yumaong Local Government Sec. Jesse Robredo.,“Ito pong mahabang panahong nanungkulan ang asawa ko, pareho din po, mahabang panahon din po nanungkulan ang mga Marcos. Totoo pong wala kaming pambayad — isang pagpapakita na kahit mahabang panahon nanungkulan, hindi nagnakaw ng pera ng bayan,” ani Robredo.,“Ang akin pong tanong, masasabi po ba iyan ni Ginoong Marcos, na hindi nagnakaw ang pamilya niya sa kaban ng bayan? Ang P8 million po hirap na hirap tayo para ibigay, iyong P36 million po ng mga Marcos isang iglap nandiyan na agad. Napakadali po para sa kanila,” ani Robredo.,Subalit sa kabila ng kahirapan umano sa pera ay lalaban umano ito at hindi papayagan na “basta-basta na lang kunin sa kanya ang boses ng taumbayan.”,Muling sinabi ni Rob­redo na kaya napilitan itong tumakbo noong nakaraang eleksyon para harangin ang pagbabalik ng mga Marcos sa palasyo ng Malacañang.,“Pero ang nakakalungkot po, dahil sa paghangad na makabalik muli sa kapangyarihan, ayaw pong tanggapin ang resulta ng eleksyon. Kaya andito po muli tayo ngayong umaga, pinapakipaglaban ulit ang matagal na po nating pinapakipag­laban. Alam po natin ang kasaysayan na pinagdaanan natin, at alam natin na ayaw na natin iyon balikan,” ayon pa kay Robredo.,Inamin pa ng bise presidente na inutang lamang niya ang malaking porsyento sa naturang pera para may maibayad sa deadline ng Korte Suprema na tumatayong Presidential Electoral Tribunal (PET).,Sa hiwalay na pana­yam, ibinunyag ni Atty. Barry Gutierrez, legal adviser ni Robredo, na malaking bahagi ng P8 milyong inisyal na kabayaran sa P15.44M deposito para sa counter-election protest ng kanilang kampo ay hiniram kina Vicente Hao Chin, Pablito Chua at Rafael Bundoc na pawang mga kaanak ng namayapang mister ng bise presidente.",,
Jinggoy kay De Lima: Asa pa ‘u’!,,"Base sa kanyang personal na karanasan, sinabihan ni dating Sen. Jinggoy Estrada si Sen. Leila de Lima na nagsasayang lang ito ng oras sa plano na maghain ng mosyon sa korte upang payagan itong makadalo sa sesyon ng Senado.,Binanggit ito ni Estrada matapos mabalitaan ang plano ni De Lima na maghain ng petisyon sa Muntinlupa Regional Trial Court upang payagan itong makadalo sa sesyon ng Senado.,Ayon sa dating senador, minsan na rin niya itong ginawa bago matapos ang kanyang termino noong 2016 subalit hindi siya pinayagan ng Sandiganbayan na siyang dumidinig ng kanyang kaso.,“Nais ko lang ipaalam sa iyo, kung natatandaan mo pa, na ako rin ay gustong dumalo sa mga sesyon sa Senado noong bago n’yo lang ako ipinakulong. Naghain ako ng mosyon sa Sandiganbayan ngunit hindi ako pinagbigyan na makadalo sa huling araw ng sesyon ng Senado upang magpaalam sa aking mga kababayan at kasamahan sa Senado,” paglalahad ni Estrada sa kanyang Facebook account.,“Just an unsolicited advice to you Madam Leila, I don’t think you should push through with your plan of filing a motion before the court for you to attend the Senate sessions. That will prove to be an exercise in futility,” payo ni Estrada.",,
Impeach VP Leni ‘nahilaw’,,"Walang impeachment complaint na naisampa kahapon laban kay Vice President Leni Robredo dahil walang kongresista na nag-endorso sa reklamo.,Noong Lunes pa lamang ay nag-anunsyo na ang grupong “Impeach Leni Movement” na maghahain na ang mga ito ng impeachment complaint laban kay Robredo sa Kamara.,Base sa advisory, ala-una kahapon ito gagawin ng grupo ni Atty. Bruce Rivera sa House secretary gene­ral’s office kaya dumagsa ang mga kagawad ng media para sa coverage.,Gayunpaman, nag-alisan ang media dahil matapos ang isang oras ay nakatanggap ang mga ito ng abiso na alas-dos ng hapon pa maihahain ang impeachment complaint subalit wala pa rin ang grupo nina Rivera.,Pasado alas-kuwatro na ng hapon nang duma­ting sa media office ang grupo ni Rivera na wala pang naihahaing impeachment complaint laban kay Robredo.,Inamin ni Rivera na nagbigay na ito ng kopya ng impeachment complaint sa isang kongresista na inaasahan nilang mag-eendorso sa kanilang reklamo dahil “same side umano nila” ang hindi pinangalanang mambabatas.,Lumutang ang pa­ngalan ni PBA partylist Rep. Jericho Nograles sa mag-eendorso umano sa impeachment complaint nina Rivera laban kay Robredo subalit agad na itinanggi ng kongresista.,“It’s not true. I’m actually shocked that my name is being dragged into this but I have nothing to do with any impeachment complaint,” ayon sa statement ni Nograles.,Base sa patakaran sa paghahain ng impeachment complaint, ibabalik lang ng secretary general ng Kamara sa complainant ang kanilang reklamo kapag walang kahit isang miyembro ng Kapulu­ngan ang mag-eendorso.",,
"Ospital inararo, 13 pasyente nadale",,"Aabot sa 13-katao ang sugatan makaraang araruhin ng isang kotse ang isang ospital sa Oita Prefecture sa bansang Japan.,Sa ulat ng Xinhua, nangyari ang trahedya dakong alas-10:45 ng umaga nang araruhin ng isang kotse ang harapan ng Oita Nakamura Hospital na matatagpuan sa silangan ng Oita prefectural office sa timog-kanluran ng nasabing bansa.,Base sa pahayag ng ilang saksi, nagulat na lamang ang mga empleyado sa nasabing ospital nang biglang humarurot ang isang kotse at tuluy-tuloy na pumasok dito at sinagasaan ang mga nasa loob ng ospital.,Nang tingnan kung sino ang nagmamaneho ng kotse ay natuklasan na sakay nito ang isang 70-anyos na babae na nagtamo rin ng minor injury.,Patuloy ang isinasagawang imbestigasyon ng mga awtoridad kung ano ang dahilan ng pag-araro ng ­kotse sa ospital.",,
"Sec. Lopez, ni-reject ng CA",,"Ibinasura ng Environment and Natural Resources Committee ng Commission on Appointmens (CA) ang kumpirmasyon sa appointment ni Environment and Natural Resources Sec. Gina Lopez.,Ayon sa pinuno ng komite na si Sen. Manny Pacquiao, hindi umabot ng 13 ang bumoto pabor kay Lopez para makumpirma sa makapangyarihang CA.,Maliban kay Pacquiao, naghayag din ng kalungkutan sina Sen. Loren Legarda, Sen. Kiko Pangilinan at Sen. JV Ejercito sa pagkakabasura sa appointment ni Lopez.,Hindi naman naitago ni Lopez ang pagkadismaya sa CA.,Iginiit  ng kalihim na nanaig ang ‘business interest’ sa pagboto ng mga senador sa kanyang appointment.,Sa kabila nito, nagpasalamat ang kalihim sa mga senador na sumuporta sa kanya na tinawag niyang kaisa ng kanyang adbokasiya na pangalagaan ang kalikasan.,Sinabi ni Lopez na base sa nakuha niyang impormasyon, labing-anim na miyembro ng CA ang bumoto ng ‘no’ sa kanyang confirmation at walo ang pumabor sa kanya.,“I laud the senators and all congressmen that have voted according to their conscience,” wika ni Lopez.",,
CHOP-CHOP NA TREN!,,"Malaki ang suspetsa ni Sen. Grace Poe na kaya hindi mapakinabangan ang 48 bagong bagon ng Metro Rail Transit-3 (MRT-3) ay dahil sa hindi ito nabili ng buo kundi chop-chop lamang.,Napag-alaman ni Poe, chair ng Senate committee on public service, na ang kaha lamang ang nanggaling mismo sa Dalian Locomotive and Rolling Stock Company ng China habang ang ibang parte ay inorder naman ng Department of Transportation (DOTr) sa iba’t ibang bansa.,“Ang ginawa po nila inorder nila ‘yung Dalian na, mismong kaha ba o ‘yung mismong bagon, ‘yun pong bagon ng train, inorder nila sa Dalian na walang experience, ga­ling China. ‘Yung makina sa Germany nila inorder. ‘Yung signaling system, ‘yung mismong magpi-prevent ng bungguan niyan, sa South Korea naman nila inorder,” pag­lalahad ni Poe.,“`Yan dapat talaga ang itawag diyan, chop-chop… sapagkat ‘yun nga, iba’t ibang lugar ang pinagkuhanan niyan,” anang senadora.,Wala pang ideya si Poe kung may kumita sa P3.8 bilyong transaksyon sa pagbili ng mga bagong bagon ng MRT pero siguradong may mananagot dito kung tuluyan nang hindi ito mapapakinaba­ngan dahil sa depekto.,“Kung kumita, may kumita man dyan o wala, may kapabayaan dyan sigurado. May kapabayaan at may dapat mana­got kung hindi natin magagamit ‘yung mga train na ‘yon,” ani Poe.,Isa sa sinisisi ni Poe ay si dating Transportation Sec. Joseph Emilio Abaya dahil sa inaprobahan niya ang pagbili ng 48 bagon ng MRT subalit hindi naman mapakinabangan ngayon ng publiko dahil sa depek­to sa signaling system.",,
"Pangulong Duterte, naghahanap ng ipapalit kay Lopez",,"Tanggap ng Palasyo ng Malacañang ang naging desisyon ng Commission on Appointment (CA) na ibasura sa pangatlo at huling pagkakataon ang appointment ni Environment Secretary Gina Lopez.,“It’s a democratic process and we respect their decision and so we would like just to say at this stage we will leave it at that,” pahayag ni Presidential Spokesperson Ernesto Abella.,“Secretary Lopez had served the Department of Environment and Natural Resources (DENR) well.  She had profound insight into the deep damage of the Philippine ecological system caused by the mining industry and came up with innovative solutions to the socio-economic conditions of the affected communities,”dagdag pa nito.,Ayon kay Abella, naghahanap na ngayon ang Malacañang ng puwedeng ipalit kay Lopez sa DENR upang hindi mabalam ang mga programa at proyekto ng kagawaran.,“As far as we know that is the third and the last try…That’s a possibility (pagtalaga kay Lopez sa ibang posisyon) but we don’t know yet….The President is attending to the possible replacement,” ani Abella.",,
"Kaaway ng kalikasan, piyesta sa Lopez out",,"Ipinagluksa ng ilang kongresista ang pag-reject ng makapangyarihang Commission on Appointment (CA) sa appointment ni Environment Secretary Gina Lopez.,Nangangamba si Bayan Muna party-list Rep. Carlos Zarate na magpi-piyesta na naman ang mga plunderer sa kalikasan dahil sa pag-alis ni Lopez sa Department of Environment and Natural Resources (DENR).,“This is certainly a blow in the fight against the plunder of our natural resources and protection of our environment,” ani Zarate.,Nanawagan din ang kongresista kay Pangulong Rodrigo Duterte na maghanap ng katulad ni Lopez na handang makipaglaban sa mga destructive mining at corporate greed.,“We lost a staunch protector of the environment in government. I look forward to seeing Ms. Lopez lead civil society in safeguarding the nation’s environment and natural resources,” ito naman ang reaksyon Kabayan party-list Rep. Harry Roque.,Para naman kay Akbayan party-list Rep. Tom Villarin, pinakamalungkot na araw para sa kalikasan ang nangyari itong Miyerkules sa CA dahil nawala ang taong nagtatanggol sa kalikasan na inaabuso ng mining companies.,“For the past few months, we saw her unparalleled passion, commitment, and will to do what she thought was right, only to be downtrodden by vested business interests that pervade from within the rotten core of this government,” giit ni Villarin.,Hinamon din ni Anakpawis party-list Rep. Ariel Casilao si Duterte na tuparin nito ang kaniyang pangako na babaliktarin ang desisyon ng CA kapag ni-reject ang appointment ng kalihim.,“Now is the time to hold President Duterte true to his word: Reverse the decision and rally behind Gina Lopez for DENR Secretary,” ani Casilao.",,
Gutom na Pinoy nasa 2.7M pa,,"Nasa 11.9 percent o katumbas ng 2.7 milyong Pinoy pa ang nakararanas ng gutom sa bansa, base sa survey ng Social Weather Satation (SWS) ngayong first quartet ng 2017.,Mas mababa na ang hunger rate nitong unang bahagi ng 2017, kumpara sa naitalang hunger rate noong fourth quarter ng 2016 na pumalo sa 13.9% o 3.1M pamilyang Pinoy ang nakaranas ng pagkagutom.,Sa kahalintulad ding panahon noong nakaraang taon (2016’s first quarter), pumalo sa 13.7% ang nakaranas ng hunger.,“The 2017-first quarter poll also found declines in hunger among the “self-rated poor” and the “self-rated non-poor”, the “self-rated food poor”, and “self-rated food non-poor”,”ayon sa SWS survey.,Ang mga nagsabing self-rated poor ay bumaba sa 17.1% mula sa dating 21%.,Ang hunger naman sa self-rated food-poor ay nag-improve ng 4.2 points at naging 20.7 porsiyento.,Binigyang-diin sa SWS survey na ang hunger rate sa hanay ng self-rated food-poor  ay laging mas mataas kumpara sa  kagutumang dinaranas ng “self-rated poor”.,Lumabas din sa survey na ang antas ng “moderate hunger” at “severe hunger” ay nag-improve sa unang quarter ng taon.",,
Binata todas sa heat stroke,,"Pinaniniwalaang heat stroke ang dahilan ng pagkamatay ng isang 29-an­yos na binatang bakasyunista matapos na bigla na lang matumba habang naglala­ro ng basketball sa kainitan ng panahon kamakalawa ng umaga sa bayan ng Matnog, Sorsogon.,Nakuha pa sanang isu­god sa Matnog Community Hospital subalit idineklara itong dead-on-arri­val ng sumuring doctor ang biktimang si Francis Silvia, call center agent at kasaluku­yang nagbabakasyon lang sa nabatid na bayan.,Base sa ulat ng Matnog Municipal Police Station (MPS), kasalukuyang nagbabakasyon ang biktima kasama ang mga kaibigan sa beach resort sa Barangay Calin­taan nang maisipan na maglaro ng basketball sa kainitan ng araw pa­sado alas-10:00 ng umaga.,Habang nasa kalagitnaan ng laro ay big­la na lang natumba ang biktima dahilan upang agad itong isugod sa nasabing pagamutan at idineklara itong dead-on-arrival.",,
"8 patay, sugatan sa sumirkong tricycle",," Isa ang patay at 7 iba pa ang sugatan kabilang ang dalawang bata matapos mawalan ng preno ang isang overloaded na tricycle sa Pagadian City sa Zamboanga del Sur province.,Sinabi ng pulisya na nawalan ng kontrol ang driver na si Roberto Laca­sa, 50, na siya ring may-ari nito kaya tumaob ito ng dalawang beses sa palusong na kalsada sa Barangay Baloyboan kamakalawa ng hapon.,Nasawi sa naturan­g aksidente si Andres Manacap, 52, dahil sa tinamong mga pinsala sa katawan. Sugatan naman ang ibang mga sakay ng tricycle na sina Enriquita Albano, 37; Elvin Albano, 39; Lovely Keith Albano, 3; Renante Babao, 37; Mae Ann Manacap, 12; at Rolando Manacap, 41.,Pawang matindi ang sugat ng mga pasahero, samantalang ang driver ay minor injury lamang umano. Agad rin itong ikinulong habang iniha­handa ang kaso laban dito.",,
8 patay sa plane crash,,"Patay ang walo-katao makaraang bumagsak ang sinasakyan ng mga itong maliit na eroplano sa bansang Colombia.,Ayon sa ulat, kabilang sa mga nasawi ang tatlong sibilyan at isang mataas na opisyal ng Colombian army na may ranggong lieutenant colonel.,Base sa inisyal na imbestigasyon, lumipad ang Cessna Caravan jet mula sa military base sa Tolima patungong Bogota nang sumabit ito sa isang antenna at nangyari ang trahedya.,Posible rin umano na may kinalaman ang trahedya sa masamang panahon.,Agad namang nakiramay si President Juan Ma­nuel Santos sa mga pamilya ng mga nasawing biktima.,“Our solidarity with relatives of the victims of the Colombian army’s jet crash in [the department of] Cundinamarca. Eight people lost their lives,” sa Twitter page ni Santos.",,
‘Big One’ keri ng Angat Dam,,"Kakayanin ng Angat­ Dam na matatagpuan sa Norzagaray, Bulacan ang 7.2 magnitude na lindol sa sandaling tuluyan nang matapos sa taong 2018 ang rehabilitasyon ng water reservoir.,Nabatid na pagtitibayin ang istraktura nito ng mahigit 3,000 punong puputulin at isang milyong kubiko-metro ng bato upang higit itong ma­ging matatag sa anumang uri ng kalamidad.,Base sa impormasyong nakalap sa Provincial Disaster Risk Reduction and Management Office (PDRRMO)-Malolos City, naitala kahapon ang sukat ng Angat Dam sa 194.89 meters na higit na mas mataas sa naitalang 191 meters noong nakaraang taon sa parehong petsa kaya walang dapat ikabahala ang 97 porsi­yento ng Metro Manila residents sa suplay ng potable water.,Ang PDRRMO sa Bulacan ay 24-oras na sinusubaybayan ang galaw ng reserbang tubig ng Angat Dam, nasasakupan ng Hilltop, Barangay San Mateo, Norzagaray at kumpirmadong sapat ang tubig ng Dam para sa re­sidente sa Metro Manila hanggang sa pumasok ang tag-ulan bagama’t nasa kasagsagan na ang rehabilitasyon ng reservoir.,Nakumpirmang P1 bilyong piso ang gugugulin ng gobyerno sa kanilang kinontratang kumpanya para sa stabilization project na matatapos sa susunod na taon.",,
No parking pinalawak sa Maynila,,"Ipinagbawal na rin sa Lungsod ng Maynila ang magparada ng mga sasakyan sa harap at paligid ng mga simbahan, paaralan, ospital at malapit sa mga fire hydrants.,Sinabi ni Manila Mayor Joseph ‘Erap’ Estrada na bahagi ng hakbang para palawakin pa ang mga anti-illegal parking rules sa lungsod.,Kasabay nito, inatasan na ni Estrada ang Manila Traffic and Parking Bureau (MTPB) na ipatupad ang bagong panuntunan na ito upang aniya’y maging aral sa mga iresponsableng motorista.,“All vehicles we see parked or blocking the entrances and exits of schools, churches, and hospitals will be towed away immediately, and of course those blocking access to fire hydrants,” ani Estrada.,Ayon kay Estrada, may ilang beses na rin siyang nakakita ng mga sasakyan na halos harangan na ang mga fire hydrants. Delikado aniya ito dahil magiging malaking abala ito sa mga bumbero sa oras ng sunog.,Inatasan ni Estrada, ang MTPB na maglagay ng mga ‘No Parking’ signs sa mga nabanggit na lugar, pati na rin sa lahat ng mga fire hydrants sa lungsod.,Dapat umanong maluwag ang mga kalye sa pali­gid ng mga ganitong lugar kung saan marami pala­ging tao upang hindi mahirapan ang mga bumbero, pulisya, at iba pang emergency services na rumesponde sa anumang kaganapan.",,
Ex-Army sa drug list nirapido,,"Patay ang isang dating miyembro ng Philippine Army nang pagbabarilin ng isang hindi pa nakikila­lang lalaki kahapon ng madaling araw sa Taguig City.,Namatay noon din ang biktimang si Ex-Army Corporal Ronald Alvarez, 38, nakatira sa Transmitter, Phase 2, AFPOVAI, Brgy. Western Bicutan ng nasabing lungsod sanhi ng limang tama ng bala ng hindi pa mabatid na kalibre ng baril sa ulo at iba’t ibang bahagi ng katawan.,Pinaghahanap naman ng pulisya ang suspek na nakilala lamang sa pangalang “Alex Mambo,” nasa hustong gulang na mabilis na tumakas matapos ang pamamaril sa biktima.,Sa sketchy report na nakarating sa tanggapan ni Southern Police District (SPD) Director Chief Supt. Tomas Apolinario, ala-1:15 ng madaling-araw nang maganap ang insidente sa kanto ng Tawi-Tawi at Cagayan De Oro Sts., Quiapo Dos, Brgy. Maharlika Village, Taguig City.,Sa imbestigasyon, habang naglalakad ang biktima ay biglang sumulpot ang suspek at pinagbabaril si Alvarez na ikinamatay nito tsaka mabilis na tumakas ang suspek sakay ng isang motorsiklo.,Sa record ng pulisya, isa umanong drug pusher na nag-o-operate sa naturang lugar ang biktima at nasa “drug watch list” ito ng Taguig City Police.",,
23 bahay tupok sa napabayaang kalan,,"Sugatan ang isang babae habang 23 na kabahayan ang natupok nang sumiklab ang isang sunog dahil sa napabayaang nakabukas na kalan sa Barangay West Crame, San Juan City kamakalawa ng gabi.,Nagtamo ng sugat sa ulo ang biktimang si Christine Samutya, 20, na patuloy na ginagamot sa San Juan Medical Center.,Ayon kay San Juan City Fire Marshal Chief Insp. Greg Bomewey, alas-10:26 ng gabi nang sumiklab ang sunog sa residential area sa Road 11, ng 1st West Crame, sa San Juan City, sa da­lawang palapag na taha­nang pagmamay-ari ni Erlinea Bienek, 62.,Sinasabing nagsimu­l­a ang sunog sa isang napabayaang nakabukas na kalan mula sa likod ng tahanan.,Mabilis namang ku­malat ang apoy, na tumupok sa may 23 tahanan, na pawang mga gawa lamang sa light materials.,Alas-11:18 ng gab­i nang ideklarang under control ang sunog at pagsapit ng alas-12:06 ng hatinggabi nang tuluyan itong maapula.,Umabot sa ikatlong alarma ang sunog kung saan 40 pamilya ang nawalan ng tirahan at tinatayang nasa P1.3 mil­Syong halaga ng mga ari-arian ang tinupok ng apoy.,Sa ngayon ay patuloy pang nag-iimbestiga ang mga bombero upang masigurong ligtas na ang naturang lugar.",,
PARAK NANGRATRAT SA SAGIAN,,"Isang jeepney drive­r ang nasawi habang tinamaan ng ligaw na bala ang isang binata nang pagbabarilin ng isang pulis-Pasig ang driver na nakasagian nito sa Antipolo City kamakalawa ng hapon.,Kinilala ni Antipol­o City Chief of Police Supt. Ruben Andiso ang napatay na biktima na si Petronilo Fernando, nasa hustong gulang, na nagmamaneho ng pampasaherong jeep na may plakang PXH 791 na may rutang Marikina-Bagong Nayon. Habang patuloy na ginagamot sa Antipolo District Hospital ang isang Jericho Andara, 25, sanhi ng tinamong bala mula sa hindi pa mabatid na kalibre ng baril sa kanang kamay nito.,Nakilala naman ang itinuturong suspek na isang pulis na si PO2 Ro­nald Pentacasi, nakatalaga sa Station 7 sa Manggahan, Pasig na unang tumakas ngunit nagpaha­yag na susuko sa kanyang superior.,Batay sa ulat na isi­numite ni Antipolo Police Community Precinct 1 (PCP1) Commander Insp. John Paul P. Tabujara, alas-singko ng hapon kamakalawa nang maganap ang krimen sa pababang bahagi ng Marcos Highway sa Antipolo City, kung saan nagkasalubong ang biktima na sakay ng kanyang jeepney at pauwi na sana habang ang suspek naman ay sakay ng ‘di naplakahang motorsiklo.,Nagkasagian umano ang dalawa at tumumba ang motorsiklo.,Kaagad umanong nilapitan ng jeepney dri­ver ang suspek at pinakiusapan na magkita sila sa isang garahe sa Catalina Street upang maayos ang problema at magbaba­yad na lamang siya sa per­wisyo dahil sumisikip na ang daloy ng trapiko sa lugar.,Nauna umanong nakarating ang suspek sa Catalina Street at pagda­ting ng biktima ay kaagad na itong binaril ng tatlong ulit na ikinamatay nito.",,
Appointment ni Lopez huhusgahan na,,"Ngayong araw na dedesisyunan ng makapangyarihang Commission on Appointments (CA) ang nominasyon ni Environment and Natural Resour­ces Sec. Gina Lopez, kung makukumpirma o tuluyan na itong ibasura.,Kahapon ay ipinagpatuloy ng CA ang pagsalang kay Lopez upang bigyan pa rin ito ng pagkakataon na ipaliwa­nag ang mga isyung ibinabato sa kanya.,Kabilang dito ang naunang paha­yag ni Finance Sec. Carlos Dominguez na nabigo umano ang kalihim na konsultahin ang pagpapasara nito 23 mi­ning operations.,Ayon kay Senador Panfilo Lacson, member ng CA, binigyan pa ng komisyon ng huling pagkakataon si Lopez upang sagutin ang lahat ng isyung ibi­nato sa kanya.,Kasabay nito, sinabi ni Senador Manny Pacquiao, chair ng CA Committee on Environment, desisyunan ngayon ng komisyon kung makukumpirma o hindi ang kalihim.,Aminado si Pacquiao, na sa kanyang personal na obserbasyon ay ala­nganin pa rin ang nominasyon ni Lopez dahil na rin sa ilang mga kumokontra rito.",,
"Basta illegal, tabla ‘yan kay PDU30 — Aguirre",,"Nanindigan si Justice Sec. Vitaliano Aguirre na hindi kailanman kukunsintihin ni Pangulong Rodrigo Duterte ang anumang ilegal na gawain.,“I believe that PRRD will not tolerate any illegal act,” giit ng kalihim sa naging mahigpit na direktiba ng Pangulo sa mga ilegal na gawain.,Kaugnay nito ay binalaan ni Aguirre ang mga patuloy na lumilinya sa ilegal na mga gawain gamit ang CEZA o Cagayan Economic Zone Authority.,“The operation of Meridien outside of CEZA is illegal,” diin ni Aguirre.,Matatandaang nauna nang pinirmahan ni Duterte ang Executive Order (EO) No. 13 na nag­lalayong palakasin ang kampanya ng gobyerno sa illegal gambling. Pinir­mahan noong Pebrero 2, 2017 kaya naging epekti­bo ito noong Pebrero 10.,Sa ilalim ng nasabing kautusan ay inaatasan ang lahat ng mga ahensya katulad ng Philippine National Police (PNP), National Bureau of Investigation (NBI), Department of Justice (DOJ), Department of Interior and Local Government (DILG) at Department of Information and Communications Techno­logy na magsanib-puwersa para sugpuin ang mga ilegal na pasugalan.,Tiniyak din ng Malacañang na hindi sasantuhin ng Duterte administration si Charlie ‘Atong’ Ang sa kanyang illegal gambling operations.,Magugunitang mismong sina NSA Hermogenes Esperon at Aguirre ang nagbulgar sa illegal gambling operations ni Ang lalo sa labas ng Cagayan Economic Zone Authority (CEZA).,Lumalabas ring bina­balewala umano ni Ang ang Executive Order 13 na pirmado ni Pa­ngulong Rodrigo Duterte noong Pebrero na nagpapalakas sa kampanya laban sa illegal gambling operations sa bansa.,Samantala, kumpara umano sa online gambling ni Jack Lam, hindi hamak na mas malaki ang buwis na dapat habulin ng gobyerno kay Ang.,Malaking gambling ope­ration umano ang Meridien Vista Gaming Corp. ni Ang kaya asahan na ang bilyun-bilyong buwis na hahabulin dito.",,
DISKRIMINASYON SA EDAD IBINABALA SA EMPLOYERS,,"Muling nagbabala ang Department of Labor and Employment (DOLE) sa mga kumpanya na namimili ng empleyado base sa edad o lalabag sa age discrimination.,Ayon kay DOLE-NCR director Johnson Cañete, mahalagang malaman ng mga employers ang isinasaad ng Republic Act No. 10911 o ang Anti-age Discrimination Law na nai­sabatas noong nakaraang taon na nagbibigay proteksyon sa mga may edad na manggagawa.,Ani Cañete, normal lang na may ilan pang hindi masyadong nakakaalam sa mga nilalaman ng batas na ito dahil bago lang ito.,Gayunpaman, marapat lang na alam na ng mga employers na may ganitong batas upang mabigyan ng pantay na pagtrato at oportunidad ang lahat sa trabaho.,Hinimok nito ang mga maaapektuhan ng mga hindi sumusunod sa nasabing batas na lumapit sa DOLE at isumbong ang emplo­yers na nagpapairal pa rin ng age discrimination.,“Ang mga probisyon sa kautusang ito ay sumasaklaw sa lahat ng empleyado, publisher, kontraktor at sub-kontraktor, at mga labor organization, rehistrado man o hindi,” sabi ni Labor Sec. Silvestre Bello III.,Sa ilalim ng batas, mahigpit na pinagbabawalan ang mga employer na maglathala o maglabas sa iba’t ibang uri ng media, kabilang ang sa internet at iba pang anunsyo na may kaugnayan sa paghaha­nap ng empleyado na nagsasaad ng kinakaila­ngang limitasyon, espesipikasyon at diskriminasyon sa edad.,Pinagbabawalan din ang mga employer na magtakda ng deklarasyon sa edad o araw ng kapa­nganakan sa proseso ng aplikasyon; at tanggihan ang anumang aplikasyon sa trabaho dahil lamang sa edad; o ang diskriminasyon sa isang manggagawa kaugnay sa kompensasyon, kondisyon o pribilehiyo sa trabaho nang dahil lamang sa kanilang edad.,Ipinagbabawal din sa mga employer na tanggihan ang isang empleyado maging ang promosyon nito o oportunidad sa training dahil sa edad nito gayundin ang tanggalin ang isang empleyado o manggagawa dahil sa katandaan o magpataw ng maagang pagreretiro dahil sa nasabing isyu.,Anumang paglabag sa RA 10911 ay maaa­ring mapatawan ng mul­tang hindi bababa sa P50,000 at hindi lalagpas ng P500,000, o pagkakakulong ng hindi bababa sa tatlong buwan o hindi hihigit sa dalawang taon, o pareho na batay sa desisyon ng korte.",,
Solon sa labor groups: I-reject n’yo na si Digong!,,"“It’s time to reject this administration”.,Ito ang payo ni Akba­yan party-list Rep. Tom Villarin sa mga manggagawa matapos madismaya ang mga obrero sa motherhood statement ni Pangulong Rodrigo Duterte noong nakaraang Labor Day.,Sa press briefing ng Legitimate minority kahapon, sinabi ni Villarin na lumalabo ang pag-asang matupad ni Duterte ang kanyang pangakong tatapusin nito ang Endo sa bansa.,“In fact, yung Department Order 174 (ng Department of Labor and Employment), in essence institutionalizes the labor constructing,” ani Villarin kaya walang labor group ang tumanggap dito.,Maliban dito, mistulang ayaw magtrabaho si Duterte para sa kapaka­nan ng mga manggagawa at sa halip ay inuutusan nito ang mga manggagawa na gumawa ng mga panukala na nais ng mga ito.,“Imbes na sila ang magtrabaho ang mga labor group ang kaniyang pinagtatrabaho,” ayon pa kay Villarin at sakaling makagawa aniya ng panukala ay malabo itong maipatupad.,Ayon sa mambabatas, nangako si Duterte na iaangat nito ang buhay ng mga manggagawang Filipino kaya siya ang ibi­noto ng mga manggagawa kaya nararapat lamang na tuparin ito ng Pangulo.",,
Simbahan: Iprayoridad ang trabaho,,"Umapela ang Catholic Bishops’ Conference of the Philippines (CBCP) na gawing prayoridad ng pamahalaan ang paglikha ng mas maraming trabaho na sasagot sa pangangaila­ngan ng isang ordinaryong mamamayan gayundin ang panawagang tapusin na ang ‘endo’ o contractualization system sa Pilipinas.,Paghihimok ni CBCP-Episcopal Commission on Migrants and Itinerant People at Balanga Bishop Ruperto Santos sa mga manggagawa at mga opisyal ng pamahalaan na tularan ang kasipagan at dedikasyon ng santo na si San Jose sa trabaho.,Ayon sa obispo, upang maging produktibo ay dapat tularan ng mga manggagawa ang katangiang itinuturo ni San Jose kabilang na ang pagkukusa, pagiging responsable at hindi pagpapabukas pa ng isang gawain.,“Huwag tayong ma­ging tamad, huwag tayong maging tambay kung saan trabaho pa ang magha­hanap sa atin. Tayo na ang kumilos, tayo na ang gu­malaw, tayo na ang gumawa upang hanapin, damputin at gawin ang trabaho,” pahayag ni Santos.,“Panawagan naman natin sa mga namamahala sa atin, gayahin si San Jose na gawing mandato ng pamahalaan ay to create jobs para sa ating mga Pilipino upang sa ganoon ay hindi na ma-force mangibang bansa, trabaho na hindi lamang pansamantala kundi pangmatagalan, marangal at makabubuhay ng pamilya,” giit pa nito.",,
"Pangulong Duterte, inimbitahan ni Trump sa White House",,"Natuloy na ang inaabangang phone chat nina Pangulong Rodrigo Duterte at US President Donald Trump pagkatapos ng 30th ASEAN Summit na ginanap dito sa bansa kahapon (Apr 29).,Ibinahagi ni Duterte na napag-usapan nila ni Trump ang regional security kasunod ng pagbabanta ng North Korea sa mga kaalyadong bansa ng Estados  Unidos sa Korean Peninsula.,Sinabi pa ng Pangulo na personal siyang inimbitahan ni Trump na bumisita sa White House upang pag-usapan ang mahahalagang bagay.,Kinumpirma din umano ng pangulong ng Estados Unidos na dadalo ito sa 31st Association of Southeast Asian Nations (ASEAN) Summit sa Nobyembre.,Sa inilabas na pahayag ng White House, nagkaroon umano ng ‘friendly conversation’ sina Duterte at Trump kung saan kanilang natalakay ang ilang mahahalagang isyu at napag-usapan din ang intensibong anti-illegal drug campaign ng Duterte administration.,Nagkakalinaw na rin umano ang pagbabalik ng magandang relasyon ng Pilipinas at Amerika dahil sa pag-uusap sa telepono ng dalawang pangulo.,Hinimok din umano ni Duterte si Trump na maging mahinahon sa tila paghahamon ng pinuno ng North Korea na si Kim Jong Un dahil sa sunod-sunod na pagpapakakawala ng ballistic missile.",,
CONTINGENCY PLAN SA ‘THE BIG ONE’,,"Ipapatawag ng Mababang Kapulungan ng Kongreso ang mga opisyal ng Metro Manila Development Authority (MMDA) para alamin ang nakahandang contingency plan sakaling tumama ang kinatatakutang “The Big One” sa Metro Manila.,Ito ang inanunsyo ni House committee on metro manila development chairman Winton Castelo matapos  yanigin ng 7.2 magnitude na lindol ang Sarangani at mga karatig probinsya kahapon (April 29).,Ayon kay Castelo, magpapadala siya ng imbistasyon sa MMDA para sa gagawing pagdinig ng kanyang komite sa Mayo 8.,“We have to know what preparations MMDA are doing in case the Big One hits Metro Manila,” giit ng mambabatas.,Nababahala si Castelo na posibleng malaki ang magiging epekto ng lindol kung kasing lakas ng tumama sa Sarangani ang yayanig sa Metro Manila.,“Just like in Mindanao, panic could hurt people in the cities if we don’t have plans,” ayon pa sa mambabatas.,Sa ngayon, abala ang MMDA aniya sa paglilinis sa mga kalsada sa Metro Manila para mabawasan ang bigat ng daloy ng trapiko kaya hindi maiwasang mangamba na posibleng nawawala ang atensyon ng ahensya sa paghahanda sa The Big One.,Ang The Big One ay ang inaasahang paggalaw ng West Valley Fault na magdudulot ng magnitude 7.2 na lindol at mahahagip nito ang maraming lugar sa Metro Manila at mga karatig na lugar.",,
Hamon kay Duterte: “Tumupad ka sa pangako!”,,"“Tuparin mo naman pangako mo sa mga manggagawa Mr. President”.,Ito ang apela ni Anakpawis party-list Rep. Ariel Casilao kay Pangulong Rodrigo Duterte kasunod ng pagdiriwang ng Labor Day bukas, Mayo 1.,Sinariwa ni Casilao na noong panahon ng kampanya ay ipinangako ni Duterte na wawakasan ang kontraktuwalisasyon kapag naluklok sa Pangulohan.,Ipinaalala rin ng kongresista kay Pangulong Duterte na umasa ng husto ang mga obrero sa matatamis na pangako nito noong halalan.,Dismayado ang Anakpawis sa hakbang ng pamahalaan dahil imbes na tuparin ang pangakong wakasan ang kontraktuwal na sistema sa paggawa ay naglabas si Department of Labor and Employment (DOLE) Secretary Bebot Bello ng Department Order (DO) 174 na hindi naman saolusyon sa hinaing ng mga manggagawa.,Nais ng mambabatas na iveto ni Duterte ang DO 174 na inialabas ni Secretary Bello kung totoong sincere ang gobyerno na iangat ang kabuhayan ng labor sector.,“Maglabas siya (Duterte) ng kautusan na lahat ng overstaying na manggagawa sa mga prinsipal employer ay dapat iabsorb at gawing regular,” diin ni Casilao.,Maliban dito, umapela rin ang mambabatas kay Duterte na alisin ang province rate wage system at gawing across the board ang wage system o patas na pasahod sa mga manggagawa.",,
DOJ at DILG ‘nganga’ sa secret jail scandal,,"Kinalampag ng isang mambabatas ang pakuya-kuyakoy ng Department of Justice (DOJ) at Department of Interior and Local Government (DILG) sa kabila ng panibagong nabunyag na eskandalong kinasasangkutan ng mga Philippine National Police (PNP) dahil sa nabuking na ‘secret jail’ ng isang himpilan ng pulisya sa Lungsod ng Maynila.,Ayon kay Siquijor Rep. Ramon Rocamora, hindi dapat manahimik ang DOJ at DILG sa ganitong uri ng eskandalo dahil nakasalalay dito ang seguridad ng publiko at ang integridad ng institusyon ng PNP na nangakong mangangalaga sa kapakanan ng mamamayan.,Nangangamba rin ang kongresista dahil nangyari lamang ang mga ganitong pagmamalupit at pagsikil sa karapatang pantao noong panahon ng Martial Law.,Kinondena ni Rocamora ang illegal na pagdetine sa mga preso sa isang ‘secret jail’ ng Manila Police District (MPD) Station 1 sa Tondo, Manila na kasing kitid lamang ng isang eskaparante at walang maayos na bentilasyon.,“This recent discovery of a secret detention center inside a police precinct deserves nothing less than the condemnation of our government and a full scale investigation by the DILG and the DOJ,” giit ng kongresista.,Dismayado ang mambabatas sa patuloy na paglabag ng mga pulis sa Article III, Section 12 ng 1987 Constitution.,“Sadly, this horrendous practice from the Martial Law Era still persists. I look forward to our law enforcement officials taking decisive action on the entire precinct,” diin ni Rocamora na dating Prosecutor bago naging kongresista.",,
"QUIAPO BLAST, INAKO NG ISIS",,"Inako ng international terrorist group na Islamic State in Iraq and Syria o ISIS ang pagpapasabog sa isang peryahan sa Quiapo, Maynila noong Biyernes ng gabi na nagresulta sa pagkasugat ng hindi bababa sa 13-katao.,Sa pamamagitan ng Amaq News Agency, inanunsyo ng grupo ang pag-ako sa Quiapo blast base sa SITE Intelligence Group.,Una nang sinabi ni PNP chief Director General Ronald na hindi konektado sa terorismo ang naganap na pagsabog sa Quiapo kung saan sinabi nitong gang war ang sanhi ng insidente.,Kasabay nito, mariing pinabulaanan ni National Capital Region Police Office (NCRPO) chief Director Oscar Albayalde ang pag-ako ng ihadist terror group na ISIS sa Quiapo blast.,“In so far as our evidence we have on hand on the explosion (testimonies from witnesses and physical evidence recovered from the crime scene), there is nothing to indicate or show that the Quiapo explosion is connected with any terrorist or threat group,” ani Albayalde.,Posibleng inaako lamang umano ng ISIS ang pagpapasabog sa Quiapo para sa kanilang kapakinabangan.,“Maybe the ISIS was just grabbing the opportunity to promote their cause,” pahayag ni Albayalde.,Sinabi ni Albayalde na hindi na ito magbiigay pa ng karagdagang pahayag ukol sa pag-ako ng ISIS sa insidente.,“We, however, shall remain vigilant while we encourage the public to remain calm but vigilant and help us by providing vital information via our hotlines,” giit ng NCRPO chief.",,
"‘Secret jail’ scandal, sumabog kay Bato",,"Labis ang pagkadismaya ng isang senador sa pahayag ni Philippine National Police (PNP) chief Director General Ronald “Bato” dela Rosa na walang ginawang masama ang mga pulis na nasa likod ng natuklasang ‘secret jail’ sa isang police station sa Tondo, Maynila.,“I do not see how General dela Rosa can say that his cops did nothing wrong, when the Constitution and the law is clear that having a secret detention is illegal,” ani Senate Minority Leader Franklin Drilon.,Sinabi pa ni Drilon na “gravely disappointing” ang ginawa ni dela Rosa dahil imbes na balewalain ang isyu, dapat ay nagpahayag ito ng pagkabahala sa pagtaas ng kaso ng police brutality at pang-aabuso ng mga pulis sa ilalim ng kanyang termino.,Aniya, dapat maging maingat sa pananalita ang PNP chief dahil kung sinasabi niyang walang ginawang masama ang mga pulis, lalong lumalakas ang hinala ng publiko na kinukunsinti nito ang kamalian ng mga pulis.,“The PNP Chief should be more circumspect with his statements, as any reckless words from him only convince everyone that there is indeed a culture of impunity in the PNP these days,” paliwanag ng senador.,Ayon kay Drilon, dating kalihim ng Department of Justice, kailangang maimbestigahan at makasuhan ang mga pulis na nagkulong sa 12 preso sa isang secret jail ng Manila Police District Station 1 na dating pinamumunuan ni P/Supt. Robert Domingo.,Labag aniya ito sa Konstitusyon, gayundin sa probisyon ng Anti-Torture Act of 2009 at Revised Penal Code.,“We must uphold the rule of law and serve justice on those responsible for the abuses. I condemn this illegal, inhumane and outrageous action committed by some of our policemen,” diin ni Drilon.",,
Disqualification vs solon ibinasura ng SC,,"Ibinasura ng Supreme Court (SC) ang isinampang disqualification laban sa isang kandidato bilang kongresista sa Ikalawang Distrito ng La Union na si Rep. Sandra Young Eriguel matapos na manalo sa natapos na halalan sa lugar.,Sa en banc ruling, pinagtibay ng SC ang pagkakapanalo at pagkaproklama ng respondent na si Eriguel, kalaban ng petitioner na si Paulino Nonan na kumukuwestiyon sa kuwalipikasyon ng kongresista.,Ayon sa SC, bigo si Nonan na patunayang umabuso sa tungkulin ang Commission on Elections (Comelec) nang ibasura ang disqualifation case na naglalayong ikansela ang certificate of candidacy ni Eriguel.,“The court dismissed this petition… for failure to show that the respondent Commission on Elections (Comelec) committed grave abuse of discretion amounting to lack or excess in jurisdiction when in its February 15, 2017 resolution, it dismissed for lack of jurisdiction petitioner’s petition to deny due course to or cancel certificate of candidacy of Eriguel…” paliwanag ng SC.,Sinabi ng SC na habang nakabimbin ang kaso sa Comelec ay nagkaroon ng supervening factors gaya ng pagkakapanalo ni Eriguel, ang pagkakaproklama sa kongresista, ang kanyang panunumpa sa tungkulin at ang pagtugon sa kanyang pananagutan bilang miyembro ng Kamara de Representante.,Sanhi nito, nawala na ang hurisdiksiyon ng Comelec sa election protest ni Nonan na dapat ay hinahawakan na ng House of Representatives Electoral Tribunal o HRET.,Sinabi ng SC na walang naganap na pagkakamali sa panig ng Comelec nang ideklara nito na wala na silang hurisdiksiyon sa protesta ni Nonan matapos ang pagkapanalo ni Eriguel.",,
Davao-Indonesia may RoRo na,,"Inilunsad nina Pa­ngulong Rodrigo Du­terte at Indonesian Pre­sident Joko Widodo nitong Linggo ang bagong ruta ng biyaheng RoRo (roll off –roll on) barko na magkokonekta sa tatlong mala­laking siyudad ng dalawang bansa.,Mula sa ­pagdalo sa ASEAN Summit sa Maynila, lumipad si Widodo kasama si First Lady Irania sa Davao City upang pasinayan ang biyahe ng roll on-roll off (Ro-Ro) mula Davao City at General Santos City patungong Bitung sa Sulawesi, ­Indonesia at vice-versa.,Inaasahan ni Widodo na lalago ang kalakalan sa mga rehiyong ito dahil sa pagbubukas ng ruta ng RoRo,“President Duterte and I sincerely believe that people in the outer regions are just as smart, strong and resourceful as the rich people in the capital cities. They only need one thing and one thing only. And that is to be given a chance,” paliwanag ni Widodo kung bakit nila binuksan ang ruta ng barko dito.,Bukod sa ­kalakalan, umaasa naman si Pa­ngulong Duterte na ma­ka­katulong ito sa paglago ng turismo ng bansa.,“This route shall be the first of many routes to be formed for the international Ro-Ro network envisioned by our ASEAN leaders to provide more accessibi­lity and opportunities for our countries,” ayon sa Pangulo.",,
Crop specialist tinangay sa Nueva Ecija,," Tinangay ng mga hindi nakilalang armadong kalalakihan ang isang field crop specialist technician noong Biyernes ng umaga sa Brgy. Licaong sa lungsod na ito.,Sa ulat, nakilala ang dinukot na si Manny Gonzales Dumale, 37, na hindi pa matagpuan hanggang kahapon ng tanghali.,Sa salaysay ni Gng. Marisol Vera Cruz Du­male, dakong alas 5:30 ng madaling-araw, habang tulog pa sila ng biktima, ay pinasok sila ng mga armado na sakay ng dalawang sport utility vehicle (SUV).,Ginising ang mag-asawa at hinahanapan umano ng baril ang kaniyang mister.,Bago umalis ay kinuha pa ang mga cellphone ng mag-asawa, wallet at ilang mga dokumento ng technician.",,
8 sundalo patay sa plane crash,,"Patay ang walong ­Cuban military personnel matapos bumagsak ang sinasakyang eroplano sa nasabing bansa.,Batay sa ulat ng ­Granma, Ministry of the Revolutionary Armed Forces, na ang Russian-made twin-engine ­turbo prop ay bumagsak sa may bahagi ng Artemi sa province sa Loma de la Pimienta o 35 milya ang layo mula sa Playa Baracoa airport.,Kasalukuyan nang ini­imbestigahan ang sanhi ng pagbagsak ng AN-26 transport aircraft.,Umalis ang ­eroplano sa Playa, Baracoa airport dakong alas-6:30 ng umaga at makalipas ang ilang minuto ay bumagsak ito sa bulubunduking bahagi ng nabanggit na lugar.,Ayon sa isang ­opisyal, nagsasagawa ng “military maneuver” ang naturang eroplano nang mangyari ang pagbagsak nito sa bundok.,Sa ngayon patuloy ang pagrekober sa mga katawan ng walong mili­tary personnel na nasawi sa plane crash.,Kasalukuyang naka-­cordoned off na ang lugar ng crash site.",,
"78 tripulante ng Russian ship, nasagip",,"Nasagip ang 78 crew members ng lumubog na reconnaissance ship ng Black Sea Fleet ng Russian Navy, ang Liman, matapos ang naganap na banggaan sa isang barko sa karagatan ng Turkey.,Nabatid na inilipat sa isang rescue boat ng Russia ang mga survivors na iniligtas ng mga coastguard ng Turkey.,Sa inisyal na im­bestigasyon, inagaw ng Liman’s hull ng Russia ang Togo-flagged ship ng Turkey na may laman na mga livestocks kaya nagkaroon ng banggaan sa Bosphorus Strait.,Wala itong armas pero may radar station, hydroacoustic detector, at ibang reconnaissance equipment na kinakailangan para ma-track ang surface ships at mga submarines.",,
Tsinay kulong sa tsinelas,,"Dahil lang sa isang pares na tsinelas na kanyang kinuha nang hindi binayaran, bumagsak sa loob ng ­kulungan ang isang Chinese national sa Quezon City kamakalawa ng gabi.,Ayon kay PO3 Hermogenes Capili, ng Quezon City Police District-Criminal Investigation and Detection Unit (QCPD-CIDU) ang suspek ay kinilalang si Jian Guo Zhang 41, tubong He Bei China, at pansamantalang naninirahan sa kanyang kaibigan sa nasabing lungsod.,Ayon kay PO3 Capili, ang dayuhan ay inaresto dahil sa kasong theft (thru shoplifting) base sa pormal na ­reklamo ng pamunuan ng Pure Gold Price Club Inc. sa pamamagitan ng representante nitong si Marc Ferdinand Gan y Lee, 24, store officer.,Nangyari ang insidente dakong alas-7:43 ng gabi sa loob ng nasabing supermarket sa kahabaan ng E. Rodriguez Sr., Avenue cor. G. Araneta, Brgy. Doña Imelda, Quezon City.,Lumilitaw na pumasok ang suspek sa naturang supermarket at nagkunwaring customer at basta na lang isinuot ang pares ng Bipower rubber sandals na nagkakahalaga ng Php 199.75, at iniwan ang suot niyang tsinelas saka mabilis na lumabas ng Pure Gold nang hindi nagdadaan sa counter para magbayad.,Subalit hindi nakaligtas sa mga matang matalas ng security guard na si Joel Ariaga ang ginawa ng suspek kaya nakorner ito.",,
Sunog sa Makati,,"Tinupok ng apoy ang labing-apat na bahay at tatlo ang nasugatan habang nasa 14 na pamilya ang nawalan ng tirahan sa naganap na sunog sa Barangay Sta. Cruz, Makati City kahapon ng tanghali.,Agad namang nilapatan ng lunas sa pagamutan ang tatlong sugatan na sina Raymond Tan at Allen Capria at ang bumberong si FO1 Randy Cuintas, pawang nasa hustong ­ulang sanhi ng tinamong minor injuries sa katawan.,Ayon sa report ng Makati City Bureau Fire Protection, alas-12:00 ng tanghali nang magsimula ang sunog sa ­ikalawang palapag ng bahay na pagmamay-ari ng mag-asawang Anita at Gorgonio Santiago sa Unidos St. Barangay Sta. Cruz ng nasabing lungsod.,Mabilis na kumalat ang apoy sa mga katabing bahay at nadamay din ang isang apartment.,Ayon kay Makati Fire Marshall Supt. Roy Aguto, nasa labing ­apat na pamilya ang naapektuhan sa naganap na ­sunog.",,
"Mag-asawang retired teacher, natagpuang bangkay",," Kapwa patay ang mag-asawang retired teacher na natagpuang nakahandusay sa loob ng kanilang tahanan sa Purok 6, Brgy. San Roque rito noong Huwebes ng umaga.,Sa ulat na naisumite sa tanggapan ni P/Sr. Supt. Antonio Yarra, NE police director, nakilala ang biktimang sina Eusebio Beley Matias, 69, at Sobrina Santiago Matias, 65, kapwa nagtamo ng mga saksak sa iba’t ibang bahagi ng katawan.,Lumitaw sa ulat na alas-4:30 ng madaling-araw nang matagpuan ng mga kapitbahay ang bangkay ng mga biktima.,Sa salaysay ng ilang kapitbahay, alas-nuwebe noong gabi ay may bisitang isang lalaki at babae ang mga biktima at binilhan pa ng meryendang lugaw. Ilang saglit lang ay narinig nang sumisigaw si Eusebio at nagpapasaklolo sa asawa.,‘Di katagalan ay nakitang lumabas ng bakuran ang mga salarin na lalaking 5’7” at babaeng mga 5’3” ang taas at sumakay sa puting kotse.,Narekober sa lugar ang limang patalim na ginamit ng mga salarin at natangay ang bag ng mga alahas ng ginang na napatay.",,
"3 SA DRUG LIST, BINULAGTA",,"Minasaker ang tatlong katao na pawang magkakamag-anak matapos pasukin sa loob ng bahay at pagbabarilin ng apat na hindi pa nakikilalang ­lalaki na pawang nakasuot ng bonnet kamaka­lawa ng hapon sa Mandaluyong City.,Kapwa hindi na uma­bot ng buhay sa Mandaluyong Medical Center ang mga biktimang sina Chito Jomaquio, 45, miyembro ng Bantay Bayan sa Barangay Malamig; ang kanyang hipag na si Rosalinda Jomaquio, 25, at pamangkin na si John Carlo 25, tour guide, pawang residente ng No. 438 Barangka Drive, sa Barangay Malamig sanhi ng mga tinamong tama ng bala nang hindi pa mabatid na kalibre ng baril sa ulo at sa iba’t ibang bahagi ng katawan.,Base sa rekord ng pulisya, sina Chito at Rosa­linda ay sumuko na sa tokhang dahil nasa drug watch list ang mga ito sa kanilang barangay.,Bigo naman ang mga testigo na makilala ang apat na suspek dahil pawang mga nakasuot ng bonnet nang isagawa ang pagpatay sa mga biktima.,Sa isinagawang im­bestigasyon ni SPO1 Laurence Punzalan ng Station ­Investigation Unit ng Mandaluyong City Police, ­alas-kuwatro ng hapon nang maganap ang krimen sa loob ng tahanan ng mga biktima.,Nasa kanilang sala lamang umano sa ikalawang palapag sina Chito at John Carlo nang bigla na lamang pumasok ang mga suspek sa kanilang bahay at kaagad silang pinagbabaril.,Hindi rin pinaligtas ng mga suspek si Rosalinda, na noon ay ­naliligo sa ikatlong palapag ng kanilang tahanan.",,
"Lasing tumulay sa kisame, todas pagbagsak",,"Dahil sa sobrang kalasingan ay nahulog sa ginagawang gusali ang isang 32-anyos na electrician nang magtangka itong lumakad sa salaming kisame ng building kamakalawa ng gabi sa bayan ng Bulan, Sorsogon.,Nakuha pa sanang isugod sa ospital subalit idineklara na ring dead on arrival ang biktimang nakilalang si Glenbert Operio, may-asawa, at residente ng Guinobatan, Albay.,Sa ulat ng Bulan Municipal Police Station (MPS), naganap ang insidente sa ikatlong palapag ng ginagawang Oscor Building sa Barangay Zone 3, ng nasabing bayan.,Napag-alaman na uminom ng alak ang biktima kasama ang tiyuhin sa isang videoke bar hindi kalayuan sa kanilang ginagawang gusali kung saan stay-in sila dito.,Nang kapwa lasing na ang magtiyuhin ay bu­malik na sila sa building at umakyat sa 3rd floor kung saan sila natutulog.,Nabatid na nauna nang humiga ang tiyuhin na si Edsel Niepas, 39, subalit ang biktima naman na imbes na humiga na ay nag­lakad-lakad pa at doon na sinubukang tawirin ang kisameng salamin suba­lit sa kanyang paglakad ay nabasag ito dahilan ng pagkahulog niya mula sa ikatlong palapag.,Agad namang nasaklolohan ang biktima at isinugod sa pagamutan subalit dahil sa grabeng pinsalang tinamo nito ay hindi na rin siya umabot pa ng buhay.",,
10-anyos nalunod sa swimming pool,,"Patay ang isang 10 taong gulang na batang babae makaraang malunod ito sa swimming pool sa isang resort sa Catanauan, Quezon kamakalawa.,Kinilala ang biktima na si Shena May Cab­rera Pardilla, residente ng Barangay Sto. Niño, Ajos, sa bayan ng Mulanay.,Batay sa imbestigasyon, dumalo lang ang bata sa birthday party ng kanyang kapitbahay sa nasabing resort at naengganyong maligo sa pool.,Subalit napansin na lamang ng mga kasama na ang bata ay nasa ilalim ng malalim na bahagi ng swimming pool.,Agad itong sinagip at isinugod sa Bondoc Peninsula District Hospital suba­lit idineklara na itong dead on arrival ng doktor.",,
NUJP may babala kay PDU30,,"Binalaan ng National Union of Journalists of the Philippines (NUJP) si Pangulong Rodrigo Duterte sa patuloy nitong pagbabanta at pananakot na ipasara ang ilang media institutions.,“President Rodrigo Duterte would be well advised to step back across the line he crossed on Wednesday, April 27, 2017 when he threatened to personally block the renewal by Congress of broadcast network ABS-CBN’s franchise, and to go after the Philippine Daily Inquirer,” anang pahayag ng NUJP.,Galit ang Pangulo sa ABS-CBN dahil umano sa hindi nito pag-eere ng binayaran niyang political ad noong kampanya at paglalabas din ng political ad na lantarang paninira sa kanya.,Sinabi rin ng Pangulo na hahabulin nito ang pamilya Prieto, ang nagmamay-ari ng Inquirer Group of Companies sa kadahilanan namang pag-upa sa isang lupa sa Lungsod ng Makati. Mga akusasyong walang kinalaman sa ‘journa­lism’, punto ng grupo.,“What we do know is the last time a president actually shut down the press, it did not end well for him, like it almost always never ends well for tyrants,” dagdag pa ng grupo sa pagtukoy o paramdam sa dating pa­ngulong Ferdinand Marcos.",,
10-anyos na sigaw: Hustisya kay Jonas Burgos,,"Muling nagdaos ng kilos-protesta sa harapan ng Camp Aguinaldo sa Quezon City kahapon ang mga kaibigan at kaanak ng magsasakang si Jonas Burgos, para ipanawagan ang hustisya at papanagutin ang ilang matataas na opisyal ng militar na hinihinalang sangkot sa pagkawala ng aktibista.,Sampung taon na kasi ang nakakalipas mula nang mangyari ang pagdukot kay Burgos at hanggang sa ngayon ay wala pang naibibigay na anumang impormasyon at imbestigasyon ang mga awtoridad sa pagkalawa nito.,“Ten years after the incident and we continue to seek justice and to call for the military to surface Jonas Burgos and all desaparecidos… Let Jonas’ face be marked in their memories. Let it disturb them. After three regimes and a decade, let this be a testament that we continue to look for him, and demand justice for Jonas and all the military abducted and made to disappear,” pahayag ni Desaparecidos Chairperson Concepcion Empeno, ang ina ng dinukot na mag-aaral na si Karen Empeno.,Si Burgos, anak ni press freedom icon Jose Burgos ay dinukot sa isang mall sa Quezon City noong Abril 28, 2007.",,
"Patay ang negosyo mo, hindi ikaw!",,"Binuweltahan ni National Security Adviser Hermogenes Esperon Jr. ang kilalang gambling operator na si Charlie ‘Atong’ Ang kaugnay sa pinalulutang nitong may banta sa kanyang buhay dahil sa kanyang illegal gambling game operatons.,“Is it any wonder then that Ang is making noise? Hindi siya ang mamamatay. Mamamatay ang illegal gambling niya,” ayon kay Esperon.,Tinawag din nitong paranoid si Ang at iginiit na tipikal nang reaksyon ito ng mga taong sangkot sa ilegal na aktibidad.,Kaugnay nito, itinanggi naman ni Esperon ang paratang na pinagbabantaan nito ang buhay ni Ang.,“Let me, categorically­ deny that I have ever threatened him. He should show evidence or witnesses that I want to see him dead. It is very likely that he is concocting tall tales again,” ani Esperon.,“Ang’s illegal gambling, which gives no revenues to the government, is really inferior to our New Small Town Lottery, which gua­rantees a daily and monthly revenue for the government,” dagdag ni Esperon.,Si Esperon kasama si Justice Sec. Vitaliano Aguirre III ay inaakusahan ni Ang ng pagpapapatay sa kanya.,Reaksyon dito ni Aguirre, “I categorically deny all the accusations of Atong Ang for being complete fabrications.”,Opertor si Ang ng virtual jai-alai numbers game sa pamamagitan ng Meridien Vista Ga­ming Corp. na nakabase sa Cagayan Freeport.,Nauna nang nagpasak­lolo kay Pangulong Rod­rigo Duterte si Ang para sagipin siya kina Aguirre, Esperon at ilang miyembro ng Philippine Military Academy Class of 1982.,“Mr. Ang is a known gambling lord, operating jueteng thru his illegal off fronton shops. He hardly pays taxes and fees. He is into so much illegal activities. I believe the issue at hand is basically a contest between a legal operator/regulator that is the Philippine Charity Sweepstakes Office (PCSO) and Mr. Ang, an illegal gambling operator,” dagdag nito.",,
"ASEAN leaders kumpleto na, democracy icon dumating",,"Nagdatingan na kahapon (Abril 28) ang karamihan sa mga heads of state at si Nobel Peace Prize winner Suu Kyi para dumalo sa Association of Southeast Asian Nations (ASEAN) Summit sa bansa.,Kabilang sa mga ito ay sina Indonesian President Joko Widodo, Cambodian Prime Minister Hun Sen, Singaporean Prime Minister Lee Hsien Loong, Thailand Prime Minister Prayut Chan-o-cha, Vietnamese Prime Minister Nguyen Xuan Phuc, at Laos President Bounnhang Vorachith.,Nauna naman nang dumating sa bansa sina Malaysian Prime Minister Najib Razak at Brunei Sultan Hassanal Bolkiah para sa kanilang state visit.,Matatandaang dahil hindi makakadalo si Myanmar President Htin Kyaw ay ang democracy icon at Myanmar State Counselor Aung San Suu Kyi na lamang ang kakatawan dito.",,
‘We will not demand’ — PDU30,,"Muling iginiit ni Pang­ulong Rodrigo Duterte na igagalang nito ang batas ng Indonesia kaugnay sa kaso ni Mary Jane Veloso na nahaharap sa parusang kamatayan sa natu­rang bansa matapos mahulihan ng ilegal na droga.,“I said that I will honor what the laws are in their country. We will not impose. We will not demand. Nothing. But… Tayo ganu’n rin,” paha­yag ni Duterte sa pana­yam ng media sa Malacañang kahapon.,Sinabi pa nito na nagpapasalamat siya sa reprieve na ibinigay kay Veloso.,“Those are one of the things that are there. Maybe I’ll, I’ll… As a Fili­pino, I have a stake there also. But I’d like to thank them in advance for the reprieve. Maski ‘yan na lang muna,” dagdag nito.",,
‘Yung maliliit na negosyante naman — VP Leni,,"Hindi lang dapat matuon ang usapan sa ginaganap na Association of Southeast Asian Nation (ASEAN) Summit sa Pilipinas sa kung papaano pa lalong palalaguin ang malalaki nang negosyo sa rehiyon, kundi higit ay kung paano tutulungan o aakayin ang maliliit na negosyo tungo sa pag-asenso.,Ito ang itinutulak ni Vice President Leni Rob­redo sa ASEAN Summit na mahalaga aniya sa lahat ng bansa.,“Iyong ASEAN Summit kasi napakalaking opportunity nito para sa Pilipinas kasi eto iyong, hindi lang ito pagkakataon na palakasin natin iyong relasyon natin sa mga karatig bansa pero pagkakataon din para mailagay natin sa kalendaryo o mailagay natin sa listahan iyong agenda na mahahalaga sa’tin,” ani Robredo na kabilang sa mga speakers sa inclusive growth.,Nais umano ni Robredo na tiyakin ng gobyerno ng mga nasyong ito ang pagtulong sa mga maliliit na negosyante sa kani-kanilang rehiyon dahil karaniwang ang mga malalaking negosyo laging­ nabibigyan ng pansin.,“Mahalaga na siguruhin natin na iyong maliliit na negosyante, hindi masasagasaan ng mga malalaki,” diin ng Bise Presidente.",,
"Huling araw ng rehistro, nilangaw",,"Panaka-naka lamang ang dating ng mga nagparehistro sa huling araw ng voters registration ng Commission on Elections (Comelec) para sa mga boboto sa darating na Barangay at Sangguniang Kabataan (SK) elections sa Oktubre.,Tinapos na kaninang alas-5:00 ng hapon (April 29) ang nationwide registration para sa mga first time voters, nagpa-activate ng rehistro at mga nagpalipat ng presinto.,Posibleng natabangan umano ang mga first time voters na magpatala dahil sa mungkahi ni Pangulong Rodrigo Duterte na ipagpaliban ang halalan sa Oktubre at magtalaga na lamang ng OIC officials sa mga barangay.,Kapansin-pansin din sa twitter post ni Comelec spokesperson James Jimenez na hindi kasing dami ng inasahan ang nagpatala sa last day ng registration.,Sa Comelec Manila, walang mahabang pila ng mga nagpatala, hindi katulad ng registration noong 2013 na nagkaroon ng stampede dahil sa kapal ng taong gustong magpatala para humabol noon sa barangay elections.,Ganito rin ang eksena sa Comelec Quezon City kung saan ilan sa mga distrito ay paisa-isa ang dating ng mga nagpatala.,Hindi tiyak kung nakamit ng Comelec ang 2.5 milyong bagong botante sa pagtatapos ng nationwide registration.",,
"Gobyerno, kulang sa basic services – bishops",,"Kulang pa sa basic services ang Duterte administration kaya hindi pa rin nalulutas ang problema sa kahirapan.,Ito ang reaksyon ng ilang obispo ng Simbahang Katolika sa resulta ng survey ng Social Weather Station (SWS) kung saan lumitaw na umakyat na sa 11.5 milyong pamilyang Filipino ang nakararanas ng hirap.,Ayon kay Malaybalay Bishop Jose Cabantan, nagsisimula pa lamang noon ang Duterte administration ay may malaking katanungan na kung ano ang dapat gawin upang magkaroon ng inclusive growth sa halip na exclusive growth sa bansa.,Hinalimbawa ni Bishop Cabantan ang mga katutubo sa Bukidnon at mga maliliit na mangingisda doon na hanggang ngayon ay wala pang seguridad sa kabuhayan.,Nasa lansangan pa rin aniya ang mga street children at maraming Pinoy ang walang trabaho kaya napipilitan ang marami na tiisin ang sakripisyo at pangungulila bilang overseas Filipino wortlke (OFW) sa ibayong dagat.,Ganito rin ang pananaw ni Cubao Bishop Honesto Ongtioco na sinabing nagkukulang at hindi natututukan ng pamahalaan ang pagbibigay ng basic services sa mamamayan lalo na sa mga nasa malalayong probinsiya.,“Mahirap talaga dahil kulang ang government sa basic services like medicine, education, financial assistance to improve human living conditions. Ito ang mga concerns ng government,” anang obispo.,Base sa survey ng SWS, lima sa kada 10 pamilyang Filipino ang nagsabing sila ay nanatiling mahirap o hindi nakatitikim ng ginhawa sa buhay.",,
Nuclear threat ng NoKor pinag-usapan sa ASEAN,,"Tinalakay sa high-level meeting ng mga ASEAN leaders sa ang pangamba sa patuloy na nuclear testing ng North Korea.,Sa isang pahayag, sinabi ng ASEAN Ministers na dapat panatilihin ang kahinahunan sa rehiyon upang maiwasan ang kaguluhan sa Korean Peninsula at mga bansang kaalyado ng iba’t ibang paksyon.,Malaki ang pangamba ng Pilipinas oras na sumiklab ang giyera sa Korean Peninsula dahil ayon sa tala ng Department of Foreign Affairs (DFA), nasa 40,000 ang mga Pinoy na madadamay sa gulo.,Dahil sa tumitinding tensyon sa Korean Peninsula, damay na rin sa iringan ang mga bansang Japan, South Korea at Estados Unidos.,May mga ulat din na nakikipagpulong sa mga counterparts sa Pilipinas ang non-resident Ambassador ng North Korea.,Nais ng Pyongyang na huwag silang i-pressure ng Pilipinas sa gagawing ASEAN security forum na dadaluhan ni U.S Secretary of State Rex Tillerson.,Nakasiyam na ulit nang nagpalipad ng missile ang NoKor bilang bahagi ng kanilang missile testing simula nang maupo sa puwesto si US President Donald Trump.",,
Legalidad ng marijuana aprub sa Mexican lawmakers,,"Magiging legal na ang paggamit ng medical marijuana matapos aprubahan ng 371 solons sa Mexico ang panukalang batas na magli-legalize sa medical marijuana kasunod ng isinagawang national debate sa narcotics policy.,Nabatid na pinayagan ang paggamit ng marijuana para sa ‘scientific research’ gayundin ang pagpaparami at distribusyon.,Nalaman na ang batas ay dinala na sa tanggapan ni President Enrique Peña Nieto para kanyang lagdaan at pagkatapos ay para sa publikasyon.,Magiging kabilang na ang Mexico sa ibang bansa sa Latin America na pumapayag na gamitin ang cannabis para sa medical uses.,Naniniwala rin ang mga Mexican lawmakers na ang legalization ng marijuana ay makakatulong para mabawasan ang drug-related violence.",,
Negligence vs vice mayor,,"Dahil sa pagkukunsinti umano sa kanyang mga tauhan, kinasuhan sa Sandiganbayan ang vice ­mayor ng Sipalay City, Negros Occidental nang hindi nito ipatupad ang suspension order na ipinalabas ng ­Office of the Ombudsman laban sa mga tauhan nito.,Kasong paglabag sa Anti Graft and Corrupt Practices Act ang isinampa kay Vice mayor Oscar Montilla Jr. Ang nasabing kaso ay nangyari nang ito ay alkalde pa ng lalawigan.,Ayon sa Ombudsman, sinuspendi nito ang mga empleyado ng city hall na sina Evangeline Seneres, Eva Sabusap, Fernando Balhin, Noel Villanueva at Renato Manilla matapos mapatunayan na guilty sa kasong negligence.,Inatasan ng Ombudsman si Montilla na ipatupad ang suspensyon subalit hindi nito inimplementa sa kabila ng ilang beses na direktiba dito. Bunga nito, binuweltahan ng kaso ng Ombudsman si Montilla.",,
NPA UMATAKE ULIT SA DAVAO CITY,," Pinasabog at sinunog ng mga rebeldeng New People’s Army (NPA) ang planta ng Lapanday Foods Corporation kahapon ng mada­ling-araw sa Davao City at isang security guard ang suga­tan sa naturang atake.,Mistulang insulto naman kay presidential daughter at Davao City Mayor Sarah Duterte at sa Pangulong Rodrigo Duterte ang naturang pag­lusob ng mga rebelde sa isa sa pinakatahimik na lungsod sa bansa.,Nabatid na dakong alas-2:50 ng umaga nang dumating ang mga ito sakay ng tatlong ­Fortuner at truck at nakasuot ng uniporme ng National Bureau of Investigation at militar ang grupo ng mga rebelde at nagpanggap na may hinahanap na empleyado sa planta. Nang makapasok ang mga ito ay agad na dinis-armahan ang mga security guards ngunit isa ang nanlaban kung kaya binaril ito.,Binuhusan agad ng gaso­line ang planta at tina­niman pa ng mga bomba at saka pinasabog bago tumakas tangay ang isang security guard na pinalaya rin kinalaunan. Hindi naman mabatid kung paanong nakalusot sa mga checkpoints ang mga rebelde sa kabila ng mahigpit na seguridad sa Davao City.,Naganap ang atake kasabay ng malawakang protesta ng mga manggagawa ng Lapanday Foods.,Tinawag naman na te­rorismo ni ­Mayor Duterte ang naturang atake at ina­min na ito ay nainsulto sa ginawang karahasan ng NPA. “The attacks perpetrated by the New People’s Army today in Davao City are acts of terrorism. I take what happened today as a personal insult especially because the local government of Davao City has been ­supportive of the peace negotiations between the National Govern­ment and the National Democratic Front of the Philippines…And because I have repeatedly offered to talk peace with the members of the NPA within Davao City.”,“We condemn these acts committed by a group that pretends to champion social justice and equa­­li­ty. With its history of carrying out atrocities and its continued penchant for lawlessness and bloodbath, the NPA is an organization that is not worthy of our trust and respect,” pahayag pa ng alkalde.,Tahimik naman ang Pangulo at si Jesus Dureza, ang presidential peace adviser, sa naganap sa kabila ng mga press release nito na maganda ang peace talks ng pamahalaan sa mga rebelde.",,
"Lolo niratrat ng tandem, buhay",,"Matapos pagbabarilin ng riding-in-tandem, buhay ngunit nasa maselang kondisyon ngayon ang isang lolo sa ospital sa Barangay Nalook, Kalibo, Aklan kamakalawa.,Ang biktimang si Albino Maca­lacad, 67-anyos at residente sa lugar ay nagtamo ng sugat sa kanyang tiyan at dibdib at patuloy na naka-confine sa isang pribadong pagamutan matapos rapiduhin ng tandem kamakalawa.,Napag-alaman na ang mga suspek ay nakasuot ng jacket at helmet nang lapitan ang biktima na natiyempuhang nagba­bantay noon sa kanyang tindahan at walang sabi-sabing pinagbabaril ito bago agad tumakas matapos ang insidente.,Sa ngayon ay patuloy ang gina­gawang imbestigasyon ng mga awtori­dad sa insidente at kung ano ang motibo sa naturang krimen.",,
Sayyaf leader bulagta sa MNLF,,"Napatay ng grupong Moro National ­Liberation Front (MNLF) ang itinuturing na notoryus na kumander ng teroristang Abu Sayyaf Group (ASG) na si Alhabsy Misaya sa probinsya ng Sulu.,Ipinahayag mismo ang report ni Sulu-based Min­danao State Univer­sity professor Octavio Di­nampo sa panayam ng media kung saan Biyernes naganap ang pagkakapaslang kay Misaya ng MNLF bago pormal na iti-nurn over ang labi nito sa militar.,Kinumpirma naman ni Armed Forces of the Philippines (AFP) Chief of Staff Gen. Eduardo Ano ang insidente suba­lit taliwas sa pinahayag ni Dinampo, si ­Misaya ay nasawi sa pakikipagsagupa nito sa tropa ng gob­yerno sa isang masukal na gubat sa pagitan ng hangganan ng Inda­nan at Parang sa Sulu.,Ilang miyembro din ng ASG ang nasukol ng mili­tar kung saan ay kinumpirma din ng mga ito ang bangkay ni Misaya.",,
"MGA KWENTONG OFWS: 25 pang ‘undocumented’ OFWs  mula sa Saudi, nakauwi na",,"Dumating kahapon ang panibagong batch ng mga undocumented overseas Filipino workers (OFW) mula sa Kingdom of Saudi Arabia sa Ninoy Aquino International Airport (NAIA) Terminal 1 kahapon ng hapon.,Dakong alas-4:30 ng hapon nang dumating ang 25 OFW na sakay ng Etihad Airways Flight 424 at sinalubong ng mga opisyal ng Overseas Workers Welfare and Administration (OWWA) sa NAIA Terminal 1.,Ayon sa OWWA, labing-pito sa mga OFW ang lalaki samantalang walo ang babae.,Isa sa kanila si Wilson Buenavista, 35-anyos, na tubong Dumaguete, nagtungo sa Riyadh at nagtrabaho bilang family driver.,Aniya, halos tatlong buwan siyang hindi pinasahod ng kanyang employer kaya pitong buwan siyang nag-part time job sa Saudi.,“Halos wala po akong makain doon hirap na hirap ako, minsan may trabaho minsan wala kung ano-ano na lang ang pinapasukan kong trabaho mabuhay lang po ako doon” ani ni Buenavista.,Kaya nagdesisyon na lamang siyang umuwi dahil sa halos siyam na buwan siyang walang makain.,Aniya, tumakas siya sa kanyang amo na si Hanan Akbar Alongan dahil sa hindi na siya nakakatanggap ng suweldo.,Bukod pa dito aniya halos isang taon siyang nagtrabaho sa kanyang amo at nagbago na ang trato at pinahirapan na siya.,Pinapirma naman ang mga OFW ng information sheet at tinanong sila ng mga kawani ng OWWA kung ano ang mga kinakailangan nilang tulong.,Sinabi pa ng OWWA na pag walang sundo ang mga dumating na OFW o malalayong probinsiya ang uuwian ay pansa­mantalang dadalin muna sila sa tanggapan ng OWWA sa FB Harrison, Pasay City at ihahatid ang mga ito sa kani-kanilang mga probinsiya at bibigyan ng financial na tulong.",,
31 tulak naitumba sa Bulacan drug-bust,,"Umabot sa tatlumpu’t isang sangkot sa ilegal na droga ang napatay sa Bulacan ngayong buwan ng Abril at umabot din sa 258 na pusher at users ang nakorner makaraang paigtingin pa ng Bulac­an PNP ang kanilang kampan­ya laban sa drugs sa tatlong lungsod at 21 bayan.,Sa impormasyong nakalap sa Bulacan Pol­ice Provincial Office (BPPO)-Malolos City, malaking bilang ng mga napatay na drug pushers ay naitala sa Malolos City, Norzagaray, Sta.Maria, Pulilan, Bocaue, Marilao, Guiguinto at Meycauayan City at nangunguna pa rin ang Bulacan sa dami ng napaslang sa lehitimong illegal drug operations sa buong Central Luzon.,Bukod sa bilang ng mga napatay at nakorner sa mga buy-bust operation, mayroon pa ring naitalang biktima ng extrajudicial killings partikular sa bayan ng Plaridel at Bocaue at nagpapatunay lamang na ma­tindi pa rin ang kampanya laban sa droga ng grupo ng vigilante at ng kapulisan sa Bulacan matapos ibalik ang Oplan Tokhang Reloaded.,Inaasahan namang higit pang palalakasin ng Bulacan PNP ang kanilang operasyon laban sa droga ngayong Mayo.",,
13 NA SA QUIAPO BOMBING,,"Umakyat na sa 13-katao na karamihan ay empleyado ng isang ‘peryahan’ kabilang na ang isang naputulan ng binti at nawakwak ang puwetan sa pinasabog na ‘pipe bomb’ kamakalawa ng alas-10:49 ng gabi sa Quiapo, Maynila.,Kasabay nito, masusing nagsasagawa ng imbes­tigasyon ang Manila Police District (MPD) sa posibleng nasa likod ng pagpapasabog kung saan target ng imbestigasyon ang isang lalaking muslim, ama ng isang menor-de-edad na umano’y pinagtulungang bugbugin ng ‘Kahulugan’ brothers na pa­wang tauhan ni alyas ‘Marissa’ na siyang nagpapatakbo sa nabanggit na peryahan sa gilid ng Quezon Boulevard malapit sa kanto ng Soler St., Barangay 391.,Sa impormasyong nakalap, Abril 26 nang magreklamo umano ang isang Aron, di tunay na pangalan, menor-de-edad kay Barangay Chairman Arnold Almario laban sa magkapatid na Kahulugan sa kasong physical injuries at child abuse at noong Abril 27, pumunta sa Barangay ang ama ni Aron at hinanap ang magkapatid na Kahulugan pero kapwa ito hindi nakita.,Dito na umano nagbanta ang ama ng menor-de-edad na pasasabugin ang lugar kung saan nagtatrabaho ang magkapatid na Kahulugan kung saan hindi na rin matunton ngayon ng pulisya ang naturang lalaki.,Ayon kina National Capital Region Police Office Director Oscar Albayalde at SPO3 Dennis Insierto ng District Police Intelligence Operations Unit (DSOU), dalawa ang itinakbo sa Philippine General Hospital na kinilalang sina Ramon Carious, 46, tailoring checker, at Rolando Gubat, 45. Isa naman ang dinala sa Mary Chiles Hospital na si Pepito Enriquez y Bautista, 44, habang si Mariano Genabel ay dinala sa Manila Doctors Hospital.",,
"Grade 8, sugatan sa pambu-bully ng 3",,"Naaresto ang tatlong out-of-school youth matapos umanong pagtulu­ngang gulpihin ang isang walang kalaban-labang grade 8 na estudyante nang walang kadahi-dahilan sa Lungsod ng Caloocan kahapon ng hatinggabi.,Sa ulat ng Caloocan City Police – Women and Children Protection Desk (WCPD) partikular na nina PO2 Sarah Julaton at PO1 Joylene Detabbali ay ganap umanong alas-12:10 ng hatinggabi habang naglalakad ang biktimang itinago sa panga­lang Harold, 14-anyos, nasa grade 8 student kasama ang kanyang mga kaibigan sa kahabaan ng ­Milagrosa Street, Barangay 152 ng nasabing lungsod ay hinarang sila ng ­tatlong suspek na pawang mga nasa 17-anyos.,Walang anu-ano’y ­bigla na lamang hinablot ng mga suspek ang biktima saka walang awang pinagtulungang pagsusuntukin at pagsisipain. Agad namang nagtakbuhan ang mga kaibigan ng biktima at nagtungo sa bahay nila Harold saka humingi ng saklolo sa ama nito.,Mabilis namang nagtungo sa lugar ang ama ng biktima ngunit nagtakbuhan ang mga suspek patu­ngo sa Rosal Street ng nasabi ring lugar. Mabilis namang isinugod sa Caloocan City Medical Center ng kanyang ama ang biktima na nagtamo ng mga pinsala sa ulo, mukha at iba pang bahagi ng katawan.,Sa follow-up ope­ration ay naaresto naman ang tatlong suspek ng mga tauhan ng nasabing barangay sa pamumuno ng kagawad doon na si Kagawad Mario Despe na silang nagbitbit sa mga ito sa himpilan ng pulisya at mabilis ding nai-turn over sa social welfare ng lungsod.",,
